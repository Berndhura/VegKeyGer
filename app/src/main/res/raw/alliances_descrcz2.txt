AAA;;;Svaz <i>Loiseleurio-Vaccinion</i> zahrnuje vegetaci nízkých keříčků v alpínském stupni hor, která se vyvíjí na vyfoukávaných hřebenech a návětrných svazích s mělkou sněhovou pokrývkou. V České republice jde o oblasti s průměrnými ročními teplotami 1&ndash;3 &deg;C a ročními srážkovými úhrny 1500&ndash;1700 mm. Půdy jsou kamenité rankery, mělké a vysychavé, vzdušná vlhkost je však po větší část vegetačního období dosti vysoká. Tomu odpovídá dominance nízkých keříčků, zejména vřesu obecného (<i>Calluna vulgaris</i>) a šichy černé (<i>Empetrum hermaphroditum</i>), mimo naše území také druhů <i>Loiseleuria procumbens</i> a <i>Vaccinium gaultherioides</i>. Mezi keříčky rostou polštáře keříčkovitých lišejníků, nejčastěji z rodů <i>Alectoria, Cetraria</i> a <i>Cladonia.</i> Ve střední Evropě je tato vegetace nejlépe vyvinuta v Alpách (Grabherr in Grabherr & Mucina 1993: 447&ndash;467), zatímco porosty v Západních Karpatech a hercynských pohořích jsou druhově chudší. Velmi podobná vegetace je široce rozšířena v nižším alpínském stupni a jižní arktické zóně Skandinávie, kde je oddělována do podsvazu <i>Loiseleurio-Diapensienion</i> Br.-Bl. et al. 1939, který je některými autory hodnocen i na úrovni samostatného svazu (Daniëls 1982, Dier&szlig;en 1996). Podobné druhové složení má rovněž keříčková vegetace alpínkých tunder v sibiřských pohořích (Chytrý et al. 1993) a v Japonsku (Suzuki 1964). U nás se vegetace svazu <i>Loiseleurio-Vaccinion</i> vyskytuje místy na hřebenech Krkonoš, Hrubého Jeseníku a Králického Sněžníku, zpravidla v mozaice s kostřavovými alpínskými trávníky asociace <i>Cetrario-Festucetum supinae</i> ze svazu <i>Juncion trifidi.</i> Na méně exponovaných místech s hlubší sněhovou pokrývkou v alpínském a subalpínském stupni sudetských pohoří je vegetace svazu <i>Loiseleurio-Vaccinion</i> s dominantními keříčky <i>Calluna vulgaris</i> a <i>Empetrum hermaphroditum</i> nahrazena vřesovišti s dominantní borůvkou (<i>Vaccinium myrtillus</i>), v nichž však chybějí arkticko-alpínské druhy lišejníků. Druhovým složením se tato vegetace řadí k temperátně až boreálně subatlantské vřesovištní vegetaci svazu <i>Genisto pilosae-Vaccinion</i> (asociace <i>Festuco supinae-Vaccinietum myrtilli</i>).
ABA;;;Svaz zahrnuje porosty tvořené především nízkými trsnatými úzkolistými travinami sítinou trojklannou (<i>Juncus trifidus</i>), kostřavou nízkou (<i>Festuca supina</i>) <i></i>a metličkou křivolakou (<i>Avenella flexuosa</i>). Vyskytují se v alpínském stupni skandinávských, západokarpatských a sudetských pohoří. Typickými stanovišti jsou exponované vrcholy a hřebeny, vystavené po většinu roku silným účinkům větru a v zimě i silných mrazů, zejména na místech s vyvátou sněhovou pokrývkou. Půdy jsou silně vysychavé, s opakovaným zamrzáváním a rozmrzáváním půdy (regelací).</p><p class=zalomeni>Vedle níže popsané asociace řadí Jeník & Krahulec (in Moravec et al. 1995: 16&ndash;18) do tohoto svazu i další lokálně vyvinutá společenstva nevyhraněného druhového složení, např. <i>Agrostis rupestris-Juncus trifidus</i> spol. Oberdorfer 1957 a <i>Molinio caeruleae-Agrostietum</i> Berciková 1976, která však nejsou v tomto přehledu rozlišována.
ABB;;;Svaz zahrnuje druhově chudé porosty s dominantní smilkou tuhou (<i>Nardus stricta</i>), vyskytující se v horách nad horní hranicí lesa. Na rozdíl od svazu <i>Juncion trifidi</i> jde o vegetaci na stanovištích, kde se v zimě vytváří mocnější a poměrně dlouho vytrvávající sněhová pokrývka, nejčastěji na plochých hřebenech a v mělkých terénních sníženinách na mírných svazích. Jsou zde vyvinuty hlubší podzolové půdy, častý je i výskyt na zarostlých alpínských půdních formách, jako jsou polygonální a girlandové půdy. Půdy jsou vlhké, místy až zrašelinělé, s malým obsahem vápníku a mocnou vrstvou surového humusu. Vegetace svazu <i>Nardo-Caricion bigelowii</i> je hojná v alpínském stupni skandinávských pohoří (Nordhagen 1937, 1943, Dier&szlig;en 1996) a izolovaně se vyskytuje ještě v Krkonoších a Hrubém Jeseníku (Jeník 1961, Krahulec et al. 1997), zatímco smilkové trávníky nad horní hranicí lesa v Alpách jsou druhově bohatší a řadí se do svazu <i>Nardion strictae</i> (Grabherr in Grabherr & Mucina 1993: 343&ndash;372, Peppler-Lisbach & Petersen 2001).
ACA;;;Květnaté skalní trávníky svazu <i>Agrostion alpinae</i> se vyskytují vzácně nad horní hranicí lesa v Krkonoších a Hrubém Jeseníku. Z jiných pohoří není vegetace tohoto svazu známa. Tyto trávníky jsou vázány na plošně nevelké výchozy minerálně bohatých hornin (krystalického vápence, erlanu, porfyritu a čediče) na strmých skalnatých svazích severovýchodní až jihovýchodní orientace v karech. Významným faktorem pro existenci této vegetace je erozní činnost lavin a plazivého sněhu. Půdy jsou mělké a kamenité. V době tání sněhu a zpravidla i během vegetačního období jsou dostatečně zásobeny vodou i živinami. Půdní vlhkost však může v průběhu sezony výrazně kolísat v závislosti na množství srážek a slunečního svitu. Průměrné roční teploty ve vrcholových polohách Krkonoš a Hrubého Jeseníku jsou 1&ndash;3 &deg;C, karové svahy s výskytem skalních trávníků však mohou být lokálně teplejší (Jeník 1961). Roční srážkové úhrny dosahují 1400&ndash;1700 mm.</p><p class=zalomeni>Porosty květnatých skalních trávníků jsou obvykle rozvolněné a druhově bohaté. Dominantou porostů jsou zpravidla trávy, např. <i>Agrostis alpina, Carex montana, Festuca supina, F. versicolor</i> nebo <i>Molinia caerulea</i>, ale místy mají vysokou pokryvnost i některé druhy dvouděložných bylin, např. <i>Prunella grandiflora</i> a <i>Thymus</i> <i>pulcherrimus</i> subsp. <i>sudeticus</i>. Mechové patro je zpravidla vyvinuto.
ADA;;;Svaz zahrnuje porosty s dominancí statných druhů trav třtiny chloupkaté (<i>Calamagrostis villosa</i>), méně často bezkolence modrého (<i>Molinia caerulea</i>) a metlice trsnaté (<i>Deschampsia cespitosa</i>). Tyto trávníky se u nás vyskytují na větších plochách převážně na jihovýchodně orientovaných, závětrných svazích a na chráněných místech v subalpínském stupni vysokých sudetských pohoří. Typickými stanovišti jsou svahy v karech. Půdy jsou často kamenité, přesto však hluboké a dostatečně zásobené vodou i živinami. Nejčastěji jde o podzoly, ale vzácněji i o alpínské půdní formy.</p><p class=zalomeni>Celkové rozšíření vegetace svazu <i>Calamagrostion villosae</i> není dostatečně známo. Vegetace třtinových niv s druhem <i>Calamagrostis villosa</i> je udávána z Alp (Lippert 1966, Karner & Mucina in Grabherr & Mucina 1993: 468&ndash;505, Pott 1995, Ellenberg 1996), Karpat (Krajina 1933, Hadač 1956, Kliment 1997, Coldea 1997) i z jižního Uralu (Ishbirdin et al. 1996). V České republice je vegetace svazu <i>Calamagrostion villosae</i> rozšířena zejména nad horní hranicí lesa v Krkonoších, na Králickém Sněžníku a v Hrubém Jeseníku. Fragmentárně vyvinuté druhově chudé porosty postrádající diagnostické druhy byly zaznamenány i na několika málo místech na Šumavě (Sofron & Štěpán 1971).</p><p class=zalomeni>Jeník et al. (1980) popsali z Hrubého Jeseníku svaz <i>Poo chaixii-Deschampsion cespitosae</i>, do kterého zařadili společenstva s dominantní <i>Deschampsia cespitosa</i> v mělkých a vlhkých terénních sníženinách nad horní hranicí lesa. Tento svaz však nemá vlastní diagnostické druhy a spíše spadá do rozsahu variability svazu <i>Calamagrostion villosae,</i> s nímž jej Kočí (2001a) na základě syntaxonomické revize ztotožnil.</p><p class=zalomeni>Kromě níže popsaných asociací s vyhraněnými diagnostickými druhy uvádí Jeník (in Moravec et al. 1995: 18&ndash;22) ve svazech <i>Calamagrostion villosae</i> a <i>Poo chaixii-Deschampsion cespitosae</i> další asociace, které v tomto přehledu nebyly převzaty, protože zahrnují spíše jen ochuzené a negativně diferencované porosty. Jde o <i>Sileno vulgaris-Calamagrostietum</i> <i>villosae</i> Jeník et al. 1980, <i>Avenello flexuosae-Calamagrostietum villosae</i> Šmarda 1950 a <i>Bistorto-Deschampsietum alpicolae</i> (Zlatník 1925) Burešová 1976. Asociace <i>Avenastro</i> <i>planiculmis</i>-<i>Poëtum chaixii</i> Šmarda 1950 byla popsána na základě jediného, druhově velmi bohatého snímku (Šmarda 1950), který svým složením odpovídá současně několika dnes rozlišovaným asociacím. Proto ji považujeme za <i>nomen dubium</i> (Kočí 2001a).
ADB;;;Svaz <i>Calamagrostion arundinaceae</i> zahrnuje druhově velmi bohatá společenstva vyskytující se maloplošně v supramontánním a subalpínském stupni hor, kde osídlují především konvexní tvary reliéfu, většinou na prudkých, jihovýchodně až jižně orientovaných svazích a při úpatí stěn karů. Dominantu porostů nejčastěji tvoří trsnatá tráva třtina rákosovitá (<i>Calamagrostis arundinacea</i>).</p><p class=zalomeni>Stanoviště této vegetace jsou suchá a relativně teplá, což dokládá i výskyt mnoha mírně teplomilných a lesních druhů rostlin, které se nevyskytují ve vegetaci svazu <i>Calamagrostion villosae</i>. V zimě je vegetace chráněna značným množstvím sněhu, který na jaře díky příznivé orientaci a prudkým sklonům svahů rychle odtává. Půdy mohou být hlinité, častěji jsou však kamenité až suťovité, přesto dostatečně zásobené živinami a bázemi.</p><p class=zalomeni>Společenstva svazu <i>Calamagrostion arundinaceae</i> se vyskytují vzácně ve vyšších hercynských pohořích střední Evropy, např. v Centrálním masivu (Carbiener 1969, Schaminée 1993), Vogézách (Carbiener 1969, Oberdorfer in Oberdorfer 1993a: 329&ndash;341), Schwarzwaldu (Bartsch & Bartsch 1940, Oberdorfer in Oberdorfer 1993a: 329&ndash;341), sudetských pohořích (Jeník 1961, Kočí 2001a) a Karpatech (Raţiu 1966, Raţiu & Gergely 1976, Kliment 1993, 1995, 1998, Kliment & Jarolímek 2003). Na východ zasahují až na jižní Ural (Ishbirdin et al. 1996). Pravděpodobně se vyskytují i v tyrolských alpských údolích, odkud jsou ale nedostatečně dokumentována (Karner & Mucina in Grabherr & Mucina 1993: 468&ndash;505). V České republice se vyskytuje jediná asociace <i>Bupleuro longifoliae-Calamagrostietum arundinaceae</i>.
ADC;;;Svaz <i>Salicion silesiacae</i> zahrnuje společenstva subalpínských křovin rostoucí v okolí horní hranice lesa nebo i pod ní. Křoviny jsou udržovány ve stavu blokovaného sukcesního stadia, a to zejména tlakem plazivého sněhu a ničivou činností lavin, které neumožňují sukcesi lesa. V závislosti na frekvenci pádu lavin se na svazích v subalpínském stupni vyvíjejí různé typy vegetace od bylinné přes křovinnou po lesní. Místa, kde laviny padají často, mají jen bylinnou vegetaci, zpravidla svazů <i>Calamagrostion villosae</i> a <i>Calamagrostion arundinaceae.</i> Na méně frekventovaných lavinových drahách se mohou vyvinout společenstva s listnatými keři, které mají pružné větve a dobrou schopnost regenerace po disturbanci. Listnaté dřeviny mají na těchto stanovištích výhodu i v tom, že jsou v zimě bez listí, a nekladou proto mechanickému tlaku sněhu takový odpor jako borovice kleč (<i>Pinus mugo</i>), která může být snadněji poškozena.</p><p class=zalomeni>Společenstva subalpínských křovin ve středoevropských pohořích oddělil Rejmánek (in Huml et al. 1979; viz též Jeník in Moravec et al. 1995: 18&ndash;22) do samostatné třídy <i>Betulo carpaticae-Alnetea viridis</i> Rejmánek in Huml et al. 1979, která se od třídy <i>Mulgedio-Aconitetea</i> liší dominancí křovin, druhové složení je však téměř shodné. V Alpách a zejména ve Skandinávii a v sibiřských pohořích však existuje široká škála porostů od čistě vysokobylinných přes porosty s nízkými vrbami až po porosty s vyššími křovinami (Karner & Mucina in Grabherr & Mucina 1993: 468&ndash;505, Dier&szlig;en 1996, Ermakov et al. 2000), a proto je velmi obtížné vést jasnou hranici mezi bylinnou a křovinnou vegetací. Proto jsme se v tomto přehledu přiklonili k tradičnímu pojetí, tj. zařazení subalpínských listnatých křovin do třídy <i>Mulgedio-Aconitetea</i> (Kočí 2001a, Mucina 1997a, Rodwell et al. 2002).</p><p class=zalomeni>Společenstva svazu <i>Salicion silesiacae</i> se vyskytují v karech hercynských pohoří střední Evropy a v Západních Karpatech (Rejmánek et al. 1971, Veselá 1995, Kočí 2001a). Vyznačují se dominancí vrby slezské (<i>Salix silesiaca</i>), břízy karpatské (<i>Betula carpatica</i>) a jeřábů (<i>Sorbus</i> spp.). V Alpách a rumunských Karpatech jsou rozšířena podobná společenstva oddělovaná do vikariantního svazu <i>Alnion viridis</i> Aichinger 1933 (Karner & Mucina in Grabherr & Mucina 1993: 468&ndash;505), v nichž se často vyskytuje olše zelená (<i>Alnus alnobetula</i>). Na našem území byly rozlišeny asociace <i>Salici silesiacae-Betuletum carpaticae</i> Rejmánek et al. 1971, <i>Pado borealis-Sorbetum aucupariae</i> Matuszkiewicz et Matuszkiewicz 1975 a <i>Piceo-Salicetum silesiacae</i> Rejmánek et al. 1971. Posledně jmenovaná asociace nebyla z důvodu velmi malého množství existujících fytocenologických snímků a pro absenci diagnostických druhů v tomto přehledu akceptována.
ADD;;;Svaz <i>Adenostylion alliariae</i> zahrnuje druhově bohaté porosty statných širokolistých bylin a také nízkých subalpínských křovin vrby laponské (<i>Salix lapponum</i>) rozšířené zejména v subalpínském a montánním stupni. Vyskytují se nejčastěji na stanovištích s celoročně vlhkou půdou, zejména v nivách horských potoků a na dnech údolí, ve sníženinách v okolí horských pramenišť, v karech a na stinných a vlhkých místech při horní hranici lesa. Kromě průsakové podzemní vody jsou půdy zásobovány také vodou z tajícího sněhu. Charakteristický je vysoký obsah živin v půdě a zejména jejich stálý přísun, který se v nepříznivých horských podmínkách odráží ve vysoké primární produkci vegetace. V zimě jsou tato stanoviště chráněna mocnou vrstvou sněhu, která zabraňuje promrzání půdy.</p><p class=zalomeni>Na našem území je vysokobylinná vegetace svazu <i>Adenostylion alliariae</i> vyvinuta především v pohořích dosahujících subalpínského stupně, tedy v Krkonoších a v Hrubém Jeseníku, fragmentárně i na Králickém Sněžníku. Asociace montánního stupně, <i>Chaerophyllo hirsuti-Cicerbitetum alpinae</i>, se vyskytuje i v jiných pohraničních pohořích, např. v Orlických horách, Krušných horách, na Šumavě a v Moravskoslezských Beskydech (Kočí 2001a). Vysokobylinné nivy svazu <i>Adenostylion alliariae</i> najdeme také ve většině středoevropských pohoří počínaje Alpami, přes hercynské středohory (Vogézy, Centrální masiv, Schwarzwald, Vysoké Sudety) až po Karpaty (Dúbravcová & Mucina in Mucina & Maglocký 1985: 198&ndash;200, Karner & Mucina in Grabherr & Mucina 1993: 468&ndash;505, Oberdorfer in Oberdorfer 1993a: 329&ndash;341, Pott 1995, Ellenberg 1996, Pott 1995, Coldea 1997, Kliment et al. 2004) a také v balkánských pohořích (Kojić et al. 1998) a ve Skandinávii (Dier&szlig;en 1996).</p><p class=zalomeni>Svaz <i>Adenostylion alliariae</i> byl popsán z francouzského Centrálního masivu a jeho jméno bylo platně zveřejněno ve stejném roce ve dvou různých publikacích (Braun-Blanquet 1926, Luquet 1926). Podle článku 33 Kódu používáme autorskou citaci Braun-Blanquet 1926, která je přejímána pozdějšími autory. Svaz stejného jména však validně popsal již Zlatník (1925) z Krkonoš, a to s asociacemi <i>Athyrietum alpestris</i> a <i>Calamagrostietum arundinaceae</i>, které však v pojetí pozdějších autorů spadají do svazů <i>Dryopterido filicis-maris-Athyrion distentifolii</i> a <i>Calamagrostion arundinaceae</i>. Jméno <i>Adenostylion alliariae</i> by proto muselo být použito jako správné pro jeden z těchto svazů. Protože by toto jméno bylo nevýstižné, zavádějící a v rozporu s celou dosavadní tradicí nomenklatury subalpínské vysokobylinné vegetace, navrhujeme jméno <i>Adenostylion alliariae</i> Br.-Bl. 1926 ke konzervaci jako <i>nomen conservandum propositum</i>.
ADE;;;Svaz <i>Dryopterido-Athyrion</i> zahrnuje vegetaci kapradinových niv montánního až subalpínského stupně. Dominantami porostů jsou především <i>Athyrium distentifolium</i> a <i>Dryopteris filix-mas</i>. Tato vegetace často osídluje částečně zazemněné suťové kužely a vlhčí zastíněná stanoviště v okolí horní hranice lesa. Kapradinové nivy se vyskytují většinou na nevelkých plochách, převážně na závětrných svazích a v chráněných prostorech karů, které jsou díky mocné sněhové pokrývce dobře chráněny před účinky mrazů. Sníh přetrvává často do pozdního jara a zajišťuje dostatečné zásobení vodou. Půdy jsou zpravidla vlhké, ale dobře provzdušněné, kamenité, různě hluboké, s velkým obsahem živin a na povrchu s mocnou vrstvou surového humusu.</p><p class=zalomeni>Vysokobylinné kapradinové nivy jsou známy z Alp, Karpat, hercynských pohoří střední Evropy a Skandinávie, ale také z jižní Sibiře (Karner & Mucina in Grabherr & Mucina 1993: 468&ndash;505, Schaminée 1993, Dier&szlig;en 1996, Ermakov et al. 2000, Kliment et al. 2004). Názory na jejich syntaxonomické postavení se však dosti různí. Na území České republiky se vysokobylinné kapradinové nivy vyskytují především ve vysokých sudetských pohořích &ndash; Krkonoších, Hrubém Jeseníku a na Králickém Sněžníku (Sýkora & Štursa 1973, Hadač & Štursa 1983, Kočí 2001a). Vzácně byly porosty subalpínské kapradinové vegetace, ochuzené o některé diagnostické druhy, zaznamenány i na Šumavě (Sofron & Štěpán 1971), a fragmenty podobných porostů také v Jizerských horách a Moravskoslezských Beskydech (Kočí 2001a).
KAA;;;Křovinná společenstva svazu <i>Salicion triandrae</i> jsou tvořena zpravidla převládající vrbou trojmužnou (<i>Salix triandra</i>), vrbou křehkou (<i>S. euxina</i>) a vrbou košíkářskou (<i>S. viminalis</i>). Dorůstají výšky 2&ndash;5 m. Na čerstvě vlhkých půdách dominují v bylinném patře nejčastěji bršlice kozí noha (<i>Aegopodium podagraria</i>), hluchavka skvrnitá (<i>Lamium maculatum</i>) a ptačinec hajní (<i>Stellaria nemorum</i>). Na vlhčích půdách většinou převládá tužebník jilmový (<i>Filipendula ulmaria</i>) nebo vrbina obecná (<i>Lysimachia vulgaris</i>). Časté jsou též trávy (zvláště <i>Elymus caninus</i>, <i>Phalaris arundinacea</i> a <i>Poa trivialis</i>), v&nbsp;nižších polohách i liány (<i>Calystegia sepium</i>, <i>Cuscuta europaea</i>, <i>Humulus lupulus</i> a <i>Silene baccifera</i>) a druhy lemových společenstev (<i>Carduus crispus</i>, <i>Chaerophyllum bulbosum</i> aj.). Ve větších nadmořských výškách dominuje v bylinném patře zpravidla <i>Chaerophyllum hirsutum</i>. V&nbsp;jarním aspektu se vyskytuje velmi hojně <i>Ficaria verna</i>. Mechové patro ve většině porostů zcela chybí nebo má zanedbatelnou pokryvnost.</p><p class=text>Periodicky zaplavované vrbové křoviny svazu <i>Salicion triandrae</i> porůstají slabě vyvinuté hlinitopísčité, písčité nebo štěrkovité náplavy toků v nížinách až pahorkatinách. Jejich půdy bývají kyselé až silně kyselé a mají silně nasycený sorpční komplex (Neuhäuslová 1985). Tyto vrbové křoviny vytvářejí často neprostupné porosty lemující břehy větších říčních toků, někdy se však vyskytují i u rybníků. Charakteristické jsou hlavně pro nedivočící řeky s&nbsp;povlovným spádem, na kterých nedochází k výrazným přesunům štěrkového materiálu, tvorbě štěrkových lavic a velkých štěrkových ostrovů. Rozsáhlejší porosty bývají vyvinuty na nánosové (jesepní) části břehů, kde se vrby mohou šířit na nově nanesené sedimenty.</p><p class=text>Křoviny svazu <i>Salicion triandrae</i> jsou rozšířeny v temperátní a hemiboreální části Evropy. Jsou uváděny z Francie (Malcuit 1929, Julve 1993, Gégout et al. 2008), Belgie (Lebrun et al. 1955), Nizozemska (Westhoff &amp; den Held 1969), Německa (Seibert &amp; Conrad in Oberdorfer 1992: 15&ndash;23, Pott 1995: 474&ndash;478, Klotz in Schubert et al. 2001b: 112&ndash;115), Polska (J. M. Matuszkiewicz 2001), Skandinávie (Dierßen 1996), Litvy (Korotkov et al. 1991), Švýcarska (Moor 1969), Rakouska (Grass in Mucina et al. 1993b: 44&ndash;59, Karner in Willner &amp; Grabherr 2007: 51&ndash;58), Slovenska (Berta in Michalko et al. 1986: 46&ndash;48), Maďarska (Kárpáti &amp; Tóth 1961, Borhidi et al. 2012), Rumunska (Coldea 1991), Slovinska (Šilc 2003), Chorvatska (Rauš et al. 1992), Albánie (Kárpáti &amp; Kárpáti 1961), dalších částí Balkánského poloostrova (Horvat et al. 1974) a Ukrajiny (Didukh et al. in Didukh et al. 2011: 143&ndash;199).</p><p class=text>Asociace <i>Salicetum fragilis</i>, která byla v&nbsp;dosavadní české literatuře uváděna pod jménem <i>Chaerophyllo hirsuti-Salicetum fragilis</i> v rámci tohoto svazu (Moravec et al. 1995, Neuhäuslová 2003), je v&nbsp;tomto přehledu zařazena do svazu <i>Salicion albae</i>, což odpovídá dalším současným přehledům středoevropské vegetace (např. Pott 1995, Karner in Willner &amp; Grabherr 2007: 51&ndash;58). Díky tomuto řešení zahrnují všechny svazy této třídy fyziognomicky jednotné porosty, a to buď keřové (<i>Salicion triandrae</i> a <i>Salicion elaeagno-daphnoidis</i>), anebo stromové (<i>Salicion albae</i>).
KAB;;;Svaz zahrnuje porosty keřů adaptovaných k&nbsp;růstu na štěrkových lavicích v&nbsp;nivách divočících horských a podhorských řek. Charakteristickými druhy keřů jsou především vrba šedá (<i>Salix elaeagnos</i>), vrba lýkovcová (<i>S. daphnoides</i>) a židoviník německý (<i>Myricaria germanica</i>); mimo naše území, např. v&nbsp;nivách alpských řek, k&nbsp;nim patří také rakytník řešetlákový (<i>Hippophaë rhamnoides</i>). Na štěrkových sedimentech je běžná také vrba nachová (<i>Salix purpurea</i>), která má však širší ekologickou amplitudu a v&nbsp;říčních nivách se často vyskytuje i na písčitých sedimentech. Bylinné patro je dosti proměnlivé a zahrnuje různé druhy pobřežní i ruderální vegetace.</p><p class=text>Divočící řeky jsou typické pro mladá, třetihorní pohoří (např. Alpy a Karpaty), kde horské toky s&nbsp;velkým spádem často přecházejí na úpatích hor a v plochých dnech širokých údolí do úseků s&nbsp;menším spádem. Při náhlém zmenšení spádu toku se v&nbsp;říční nivě usazuje unášený štěrk. Při silnějších povodních, které přicházejí v&nbsp;nepravidelných víceletých intervalech, dochází v&nbsp;nivách horských řek k&nbsp;přenosu hrubého štěrkovitého sedimentu včetně velkých valounů, tvorbě nových štěrkových lavic i k&nbsp;přesunu koryta v&nbsp;nivě. Při tom je narušována vegetace a nezřídka jsou porosty zcela zničeny (Jeník 1955, Kollmann et al. 1999, Karrenberg et al. 2003b). Vytvářejí se tak iniciální stadia primární sukcese, zpravidla bylinná vegetace s&nbsp;výrazným podílem jednoletých bylin, případně vysoké vytrvalé porosty třtiny pobřežní (<i>Calamagrostis pseudophragmites</i>; asociace <i>Tussilagini farfarae-Calamagrostietum pseudophragmitae</i>). Zároveň s&nbsp;bylinnou vegetací se však uchycují i specializované keře. Dominantní druhy vrb i <i>Myricaria germanica</i> mají silný kůlový kořen, kterým se pevně uchycují ve štěrkovém substrátu a vyhánějí z&nbsp;něho boční horizontální kořeny v&nbsp;úrovni hladiny podzemní vody (Jeník 1955). Štěrkový substrát je po větší část vegetačního období na povrchu a v&nbsp;mělké hloubce pod ním suchý, hlouběji však je půda ovlivněna podzemní vodou. To podmiňuje společný výskyt vlhkomilných, mezofilních i některých suchomilných druhů (např. <i>Arenaria serpyllifolia</i>, <i>Poa compressa</i> a <i>P. palustris</i> subsp. <i>xerotica</i>). Je-li povrch štěrkového náplavu po většinu dne vystaven přímému slunci, silně se přehřívá a už v&nbsp;první části vegetačního období zde vegetace usychá. Pokud však nastanou  pravidelné letní záplavy dříve, růst vegetace se po nich obnovuje. Roční kolísání průtoku má zpravidla dva vrcholy, jeden na jaře po tání sněhu a druhý při letních srážkových maximech. Nejnižší stavy vody nastávají koncem léta a začátkem podzimu. Tomu je přizpůsoben sezonní vývoj některých rostlin charakteristických pro tento biotop: například <i>Calamagrostis pseudophragmites</i> kvete po opadu jarních a plodí před nástupem letních povodní. Substrát štěrkových náplavů je přinejmenším v&nbsp;povrchových vrstvách ochuzen o jemné půdní částice, které byly odneseny silným proudem, a proto je živinami poměrně chudý. Štěrk může být tvořen minerálně slabými i silnějšími horninami, u nás se však štěrkové lavice s&nbsp;touto vegetací vytvářejí pouze v&nbsp;Moravskoslezských Beskydech a jejich podhůří, kde je štěrk tvořen kyselými flyšovými pískovci a jílovci.</p><p class=text>Svaz <i>Salicion elaeagno-daphnoidis</i> je rozšířen v&nbsp;evropských pohořích, zejména mladých, jako jsou Alpy (Moor 1958, Seibert &amp; Conrad in Oberdorfer 1992: 15&ndash;23, Karner in Willner &amp; Grabherr 2007: 51&ndash;58) a Karpaty (Jeník 1955, Coldea 1991, W. Matuszkiewicz 2007). Zasahuje i do západní a jižní Skandinávie (Dierßen 1996). V&nbsp;pohořích centrální Asie a Sibiře se vyskytuje podobná vegetace, ale s&nbsp;jinými druhy vrb, např. <i>Salix rorida</i> (Chytrý et al. 1995). V České republice se společenstva svazu <i>Salicion elaeagno-daphnoidis</i> vyskytují hlavně v&nbsp;severovýchodní části moravských Karpat, kde existují podmínky pro vznik divočících řek, jednak díky velkému spádu toků, který se na přechodu do podhůří poměrně rychle zmenšuje, jednak kvůli vydatným srážkám hlavně na návětrné straně Moravskoslezských Beskyd.
KAC;;;Svaz zahrnuje rozvolněné vrbové a vrbotopolové lužní lesy, ve kterých&nbsp;dominuje vrba bílá (<i>Salix alba</i>), vrba křehká (.. <i>euxina</i>), jejich hybrid (<i>S. ×rubens</i>) nebo topol černý (<i>Populus nigra</i>). V panonské oblasti jižní Moravy je v porostech přimíšen topol bílý (<i>P. alba</i>), řidčeji i jasan úzkolistý (<i>Fraxinus angustifolia</i>). V&nbsp;keřovém patře se hojně vyskytuje bez černý (<i>Sambucus nigra</i>). Časté jsou liány, zejména <i>Calystegia sepium</i> a <i>Humulus lupulus</i>. V&nbsp;bylinném patře mají převahu vysoké byliny. Na mokrých až zbahnělých půdách jsou to zejména <i>Alisma plantago-aquatica</i>, <i>Caltha palustris</i> a <i>Iris pseudacorus</i>, z&nbsp;trav hlavně <i>Glyceria maxima</i> a <i>Phalaris arundinacea</i>, z&nbsp;ostřic často <i>Carex acutiformis</i> a <i>C. riparia</i>. Na vlhkých půdách obvykle dominují <i>Aegopodium podagraria</i>, <i>Impatiens noli-tangere</i> a <i>Urtica dioica</i>.</p><p class=text>Vegetace svazu <i>Salicion albae</i> porůstá těžší, hluboké, středně vyvinuté, nevysychavé půdy typu fluvizem, případně glej. Přirozeně je vázána na každoročně zaplavované části niv velkých toků. Oproti mokřadním olšinám, které osídlují místa se stagnující vodou, jsou vrbotopolové luhy zpravidla vázány na stanoviště s&nbsp;vodou proudící. Porosty stromových vrb se v&nbsp;nivě řek vyskytují na místech, kde jsou vrby méně poškozovány při záplavách, často za hradbou vrbových křovin nebo ve slepých ramenech. Pokud se omezí síla a doba trvání záplav a sníží se jejich frekvence, nahrazují stromové vrby vrbové křoviny, ve kterých se <i>Salix alba</i> i <i>S. euxina</i> běžně vyskytují v&nbsp;keřové formě. Úspěšně také expandují na výše položené štěrkové náplavy nebo břehy s&nbsp;narušeným vegetačním pokryvem, ale na sušších stanovištích jsou nahrazovány společenstvy tvrdého luhu nebo potočními olšinami. Vedle přirozených porostů lemujících říční toky jsou stromové vrbiny rozšířeny také na sekundárních stanovištích vlhkých luk, příkopů cest nebo zvodnělých pískoven a lomů.</p><p class=text>Svaz <i>Salicion albae</i> je rozšířen v temperátní a hemiboreální části Evropy (Dierßen 1996) a doložen je také ze západní Sibiře (Taran 1993). Udává se z&nbsp;Pyrenejského poloostrova (Rivas-Martínez et al. 2001), Francie (Gégout et al. 2008), Nizozemska (Hommel et al. in Stortelder et al. 1999: 165&ndash;188), Švýcarska (Moor 1958), Německa (Seibert &amp; Conrad in Oberdorfer 1992: 15&ndash;23, Pott 1995, Klotz in Schubert et al. 2001b: 112&ndash;115), Rakouska (Grass in Mucina et al. 1993b: 44&ndash;59, Karner in Willner &amp; Grabherr 2007: 51&ndash;58), Polska (J. M. Matuszkiewicz 2001), Skandinávie (Dierßen 1996), Slovenska (Jurko 1958, Berta 1970, Džatko 1972, Berta in Michalko et al. 1986: 46&ndash;48), Maďarska (Kárpáti &amp; Tóth 1961, Kevey 2008, Borhidi et al. 2012), Itálie (Brullo &amp; Spampinato 1997, Poldini et al. 2011), Slovinska (Šilc 2003), Chorvatska (Trinajstić 2008), Rumunska (Horvat et al. 1974, Irimia 2008), Bulharska (Horvat et al. 1974, Tzonev 2009), Albánie (Kárpáti &amp; Kárpáti 1961), Ukrajiny (Solomaha 2008, Didukh et al. in Didukh et al. 2011: 143&ndash;199) a Ruska (Korotkov et al. 1991, Taran 1993).
KBA;;;Svaz zahrnuje vegetaci nízkých suchomilných křovin s&nbsp;hojnou účastí druhů suchých trávníků a suchých bylinných lemů. Keřové patro je druhově dosti chudé a zpravidla v&nbsp;něm převažuje jediný druh. Dominují nápadně kvetoucí keře z&nbsp;rodů <i>Prunus</i> a <i>Rosa</i>, které vytvářejí plošně rostoucí klony s podzemním šířením. Jednotlivé ramety klonu rychle přirůstají a odumírají zpravidla do dvaceti let. Porosty bývají maloplošné (desítky metrů čtverečních) a dominantní keře v&nbsp;nich dosahují zpravidla výšky 0,3&ndash;1,5 m, takže v některých porostech mohou být nízké keře přerosteny vysokými bylinami lesních lemů, jako jsou <i>Dictamnus albus</i>, <i>Peucedanum alsaticum</i> a <i>P. cervaria</i>. Častou součástí porostů jsou však i jednotlivě rostoucí vysoké keře, např. <i>Rosa canina</i>. V&nbsp;bylinném patře těchto křovin převažují světlomilné a suchomilné druhy, zejména vytrvalé trávy (např. <i>Brachypodium pinnatum</i> a <i>Poa angustifolia</i>), lemové byliny (např. <i>Trifolium alpestre</i> a <i>T. medium</i>) a vytrvalé ruderální druhy (např. <i>Bromus inermis</i> a <i>Convolvulus arvensis</i>).</p><p class=text>Tato vegetace se vyskytuje v&nbsp;suchých a teplých nížinách a pahorkatinách. Osídluje lokality stepní vegetace, ale vyskytuje se i na stanovištích člověkem vytvořených, jako jsou polní meze, terasy vinic nebo pastviny. Sukcesí se porosty mění zpravidla ve společenstva vyšších křovin svazu <i>Berberidion vulgaris</i>, často však také ustupují poté, co zarostly vysokou travinnou nebo lemovou vegetací hromadící silnou vrstvu stařiny.</p><p class=text>Svaz <i>Prunion fruticosae</i> je rozšířen ve střední a jihovýchodní Evropě, od suchých oblastí Německa, České republiky a Rakouska (Exner &amp; Willner in Willner &amp; Grabherr 2007: 62&ndash;83) po Chorvatsko, Srbsko, Rumunsko a Ukrajinu (Kojić et al. 1998, Sanda et al. 2008a, b, Trinajstić 2008, Fitsailo et al. in Didukh et al. 2011: 134&ndash;142) a patrně i Bulharsko (Gussev &amp; Tzonev in Biserkov et al. 2011: 243&ndash;245). Ve stepní a lesostepní zóně východní Evropy se nacházejí velmi podobné nízké křoviny, jež jsou však obohaceny o druhy keřů kontinentálního rozšíření (např. <i>Caragana frutex</i>, <i>Spiraea crenata</i> a <i>S. hypericifolia</i>), které ve střední Evropě nerostou. Někteří ruští autoři tyto křoviny považují za samostatný svaz <i>Amygdalion nanae</i> Golub in Iljina et al. 1991.
KBB;;;Tato vegetace má ráz hustých, zpravidla obtížně prostupných křovin s&nbsp;dominancí silně větvených keřů. U většiny z&nbsp;nich se střídá tvorba dlouhých prutů, které během vegetačního období dosáhnou až několikametrové délky (např. u většiny růží) a prorůstají stinnou částí porostu na světlo, a pozdější prostorově a energeticky úsporná tvorba zkrácených větviček (brachyblastů), nápadných např. u jeřábu muku (<i>Sorbus aria</i>). Zastíněné větve většiny druhů odumírají a zpravidla zůstávají na keřích, takže vznikají houštiny neprůchodné pro člověka i větší zvířata. Některé druhy jsou navíc trnité nebo ostnité (např. <i>Berberis vulgaris</i>, <i>Crataegus</i> spp., <i>Prunus spinosa</i> a <i>Rosa</i> spp.). Mnohé druhy keřů jsou schopny rychle vytvořit rozsáhlé porosty díky podzemnímu šíření kořenovými výběžky (např. <i>Cornus sanguinea</i> a <i>Prunus spinosa</i>), jiné druhy tvoří kmínky blízko sebe a šíří se pomalu (např. <i>Cornus mas</i> a <i>Corylus avellana</i>). Ve většině porostů jsou dále přítomny i stromy (např. <i>Acer campestre</i> a <i>Carpinus betulus</i>), někdy rostoucí podle věku a podmínek prostředí v keřové formě.</p><p class=text>Porosty jsou vysoké (zpravidla 2&ndash;6 m) a mají složitou prostorovou strukturu, v&nbsp;níž se střídají světlejší místa s&nbsp;houštinami, a keřové patro se prolíná se solitérními nebo skupinovitě rostoucími stromy. Podle toho se lokálně mění i struktura a druhové složení bylinného patra. Na světlých místech převažují nejen druhy luk a suchých trávníků, ale i nitrofilní světlomilné druhy lemové (např. <i>Chaerophyllum</i> spp. a <i>Urtica dioica</i>), ruderální (např. <i>Artemisia vulgaris</i> a <i>Ballota nigra</i>) nebo pasekové (např. <i>Epilobium angustifolium</i>), zatímco v&nbsp;zástinu se objevují drobnější byliny, jako jsou <i>Alliaria petiolata</i>, <i>Geum urbanum</i>, <i>Myosotis sparsiflora</i> nebo některé druhy rodu <i>Viola</i>. Porosty často rostou liniově podél cest a polních mezí nebo v ekotonech, např. podél lesních okrajů. Křoviny na lesních okrajích se označují jako lesní pláště. Lze rozlišovat vnější lesní plášť, předsunutý před lesní porost a složený hlavně z&nbsp;keřů expandujících mimo les, a vnitřní lesní plášť, který má stromové patro a vzniká naopak průnikem keřů do světlého okraje lesa, případně průnikem stromů do pláště. Vnitřní lesní pláště se však kvůli stromovému zápoji zpravidla považují za součást lesní vegetace. Některá společenstva tohoto svazu rostou převážně na přirozených stanovištích primárního bezlesí, jiná jsou vázána na antropicky podmíněná stanoviště, většina z&nbsp;nich však sdílí oba typy prostředí. Tato vegetace se vyskytuje od nížin po montánní stupeň, nejhojnější však je v&nbsp;teplých pahorkatinách.</p><p class=text>V&nbsp;tradičním venkovském hospodářství měly křoviny široké využití, v&nbsp;řadě ohledů odlišné od využití lesa. Byly zdrojem dřeva používaného nejen na otop, ale i pro řemeslné zpracování, které bylo často velmi specializované a s&nbsp;úzkým výběrem druhů. Například brslen poskytoval materiál pro jemné řezbářství, vycházkové hole, párátka, obuvnické floky a kvalitní dřevěné uhlí do střelného prachu, z&nbsp;tušalaje se zase vyráběly houžve, obruče k&nbsp;sudům, oka k&nbsp;chytání ptáků a troubele dýmek. Dřevo se z&nbsp;křovin získávalo výběrem souší, plošným vytínáním částí porostů nebo výběrem určitých dřevin či určitého tvaru a velikosti kmenů a větví. Někdy se však křoviny plošně vypalovaly. Velké uplatnění měly plody keřů: dodnes se z&nbsp;plodů trnek připravují povidla a z&nbsp;malin i ostružin marmelády. Dříve se využívaly rovněž moučnaté plody: povidla se vyráběla i z hlohu (dlouhá tepelná úprava mění škrob na cukr) a plody jeřábu muku a břeku se v&nbsp;nouzi mlely a přidávaly k&nbsp;mouce. Jedlé plody různých druhů se kvasily na výrobu vín a pálenek. Místy se dodnes pojídají smažená květenství černého bezu (tzv. kosmatice) a akátu. V lidovém léčitelství našel uplatnění bez, hloh, brslen a řešetlák. V&nbsp;křovinách se také shromažďují a hojně hnízdí drobné druhy plodožravých a zrnožravých ptáků, kteří zde byli lapáni ke&nbsp;klecovému chovu, ale hlavně ke konzumaci. Křovin se také používalo ke hrazení sadů, zahrad a vinic v&nbsp;podobě živých plotů a praktické důsledky pro zemědělství měl i jejich retenční a protierozní účinek, na nějž se dnes neprávem zapomíná.</p><p class=text>Svaz <i>Berberidion vulgaris</i> je rozšířen v&nbsp;temperátní zóně Evropy. Zasahuje do jižní části boreální zóny Skandinávie (Dierßen 1996) a do východoevropské lesostepní zóny (Didukh et al. in Didukh et al. 2011: 143&ndash;199). Nachází se i v&nbsp;jižní Evropě, kde však je zastoupen jinými asociacemi než ve střední Evropě (Poldini et al. 2002).</p><p class=text>První validní popis svazu <i>Prunion spinosae</i> uveřejnil Soó (1931). Originální diagnóza obsahovala jedinou asociaci, <i>Crataego monogynae-Prunetum spinosae</i> Soó 1931, tedy teplomilnou vegetaci vysokých křovin na suchých stanovištích. Wirth (in Mucina et al. 1993b: 60&ndash;84) však tento první popis přehlédl a použil pro svaz mladší nadbytečné jméno <i>Prunion spinosae</i> de Soó 1951. Jelikož de Soó (1951) do svazu <i>Prunion spinosae</i> zařadil kromě asociace <i>Crataego monogynae-Prunetum spinosae</i> (&bdquo;<i>Pruneto-Crataegetum</i>&ldquo;) také dvě asociace nízkých křovin (<i>Crataego-Prunetum fruticosae</i> a <i>Prunetum tenellae</i>), interpretoval Wirth toto mladší homonymum jako vegetaci nízkých křovin odpovídající svazu <i>Prunion fruticosae</i> v&nbsp;našem pojetí. Wirthovu chybnou interpretaci jména svazu <i>Prunion spinosae</i> převzali další autoři (např. Moravec in Moravec et al. 1995: 106&ndash;108, Borhidi et al. 2012) a Weber (1999) v&nbsp;jejím duchu lektotypifikoval jméno svazu <i>Prunion spinosae</i> de Soó 1931 jménem asociace <i>Crataego-Prunetum fruticosae</i> de Soó 1951. Z&nbsp;důvodu rozšířené chybné interpretace jména <i>Prunion spinosae</i>, která se hojně vyskytuje v&nbsp;současné literatuře, se zdá být vhodným řešením navržení jména svazu <i>Prunion spinosae</i> Soó 1931 k&nbsp;zamítnutí jako <i>nomen ambiguum</i>.</p><p class=text>Někteří autoři (Weber 1974, 1999, Haveman et al. in Stortelder et al. 1999: 121&ndash;164, Exner &amp; Willner in Willner &amp; Grabherr 2007: 62&ndash;83) oddělují od svazu <i>Berberidion vulgaris</i> samostatný svaz <i>Carpino betuli-Prunion spinosae</i> Weber 1974, který zahrnuje ochuzené porosty mezofilních křovin v severní části střední Evropy, jižní Skandinávii a také v chladnějších oblastech submontánního až montánního stupně jižní části střední Evropy. V těchto křovinách se vyskytují zejména široce rozšířené druhy <i>Crataegus</i> spp., <i>Prunus spinosa</i> a <i>Rosa canina</i>, zatímco teplomilné druhy (např. <i>Ligustrum vulgare</i> a <i>Viburnum lantana</i>) chybějí. Jelikož svaz <i>Carpino betuli-Prunion spinosae</i> nemá žádné diagnostické druhy, které by nebyly současně diagnostickými svazu <i>Berberidion vulgaris</i>, a navíc se do něj řadí pouze jediná asociace <i>Carpino betuli-Prunetum spinosae</i>, v tomto přehledu jej nerozlišujeme a porosty křovin ochuzených o teplomilné druhy řadíme do svazu <i>Berberidion vulgaris</i>.</p><p class=text>Přijatá klasifikace vegetace křovin svazu <i>Berberidion vulgaris</i> je až na některé změny názvů asociací vynucené nomenklatorickými pravidly podobná klasifikaci z&nbsp;předchozího přehledu české vegetace (Moravec in Moravec et al. 1995: 106&ndash;108). Nerozlišujeme však asociace <i>Roso gallicae-Prunetum</i> Mikyška 1968 a <i>Prunetum mahaleb</i> Nevole ex Müller 1986, které považujeme za syntaxonomická synonyma jiných asociací, a nově uvádíme pro naše území asociaci lužních křovin <i>Rhamno catharticae-Cornetum sanguineae</i> Passarge et Hofmann 1968. Dále řadíme do tohoto svazu asociaci <i>Junipero communis-Cotoneasteretum integerrimi</i> Hofmann 1958, kterou Moravec (in Moravec et al. 1995: 106&ndash;108) řadil do svazu kontinentálních nízkých křovin (v našem pojetí svaz <i>Prunion fruticosae</i> Tüxen 1952). Tato asociace však má fytogeografické vazby spíš perialpidské až submediteránní než kontinentální, a proto ji stejně jako němečtí a rakouští autoři (Oberdorfer &amp; Müller in Oberdorfer 1992: 82&ndash;106, Weber 1999, Rennwald 2000, Klotz in Schubert et al. 2001b: 115&ndash;135, Exner &amp; Willner in Willner &amp; Grabherr 2007: 62&ndash;83) řadíme do svazu <i>Berberidion vulgaris.</i></p><p class=text>Vegetace mezofilních a xerofilních křovin je velmi dynamická a její druhové složení je značně rozmanité na různých stanovištích i v&nbsp;různých sukcesních stadiích. Proto používáme koncepci širších asociací, avšak při uplatnění opačného přístupu by bylo možné i u nás rozlišit některé úzce pojaté asociace popsané ze sousedních zemí. Například v teplých oblastech České republiky se vyskytují porosty s&nbsp;dominantním jilmem habrolistým (<i>Ulmus minor</i>), označované někdy jako asociace <i>Roso-Ulmetum campestris</i> Schubert et Mahn 1962 (Weber 1999, Schubert et al. 2001a, Exner &amp; Willner in Willner &amp; Grabherr 2007: 62&ndash;83). Dokud jsou mladé, příliš se neliší od asociace <i>Pruno spinosae-Ligustretum vulgaris</i>, ve stáří se však blíží nitrofilním vývojovým stadiím lesa s&nbsp;dominancí jasanu a babyky. Proto je v&nbsp;tomto přehledu nerozlišujeme, stejně jako nerozlišujeme ostatní společenstva s&nbsp;dominancí zmlazených lesních stromů.
KBC;;;Svaz <i>Sambuco-Salicion capreae</i> sdružuje vegetaci s&nbsp;dominantními mezofilními keři (zejména <i>Lonicera xylosteum</i>, <i>Rubus idaeus</i>, <i>Salix caprea</i> a <i>Sambucus racemosa</i>) a mladými stromky, zejména druhů <i>Betula pendula</i>, <i>Populus tremula</i> a <i>Sorbus aucuparia</i>. Pravidelnou příměsí porostů jsou mladé listnaté i jehličnaté lesní stromy (např. <i>Acer pseudoplatanus</i>, <i>Fagus sylvatica</i>, <i>Larix decidua</i> a <i>Picea abies</i>). V&nbsp;některých porostech se vyskytují i neofytní dřeviny (např. <i>Buddleja davidii</i>, <i>Clematis vitalba</i> a <i>Robinia pseudoacacia</i>), ale jejich výskyt je omezen na porosty rumištního rázu. V&nbsp;bylinném patře této vegetace jsou zastoupeny druhy pasek (např. <i>Epilobium angustifolium</i> a <i>Senecio ovatus</i>), nitrofilní lemové byliny (např. <i>Eupatorium cannabinum</i> a <i>Urtica dioica</i>) a v&nbsp;závislosti na původu stanoviště také druhy lesního podrostu (např. <i>Dryopteris filix-mas</i> a <i>Vaccinium myrtillus</i>) a rumištní byliny (např. <i>Artemisia vulgaris</i> a <i>Cirsium arvense</i>).</p><p class=text>Tato vegetace se vyskytuje v&nbsp;celé temperátní zóně Evropy od nížin až k horní hranici lesa, optimum má však ve středních nadmořských výškách. Společenstva tohoto svazu osídlují převážně paseky nebo samovolně vzniklé holiny a polomy po hmyzích nebo větrných kalamitách, porostní mezery v&nbsp;rozpadových stadiích lesa, lesem obklopené stabilizované sutě, akumulace balvanů, lesní průseky a lesní okraje. Některá společenstva kolonizují i antropogenní biotopy, jako jsou rumiště, ruiny staveb, průmyslové areály, odvaly lomů, jejich dna a osypy stěn, haldy a výsypky po důlní těžbě, kamenné snosy z&nbsp;polí a luk, úhory, meze a zářezy nebo náspy komunikací. Biotopy těchto křovin jsou zpravidla chudé bázemi, ale s&nbsp;dobrou využitelností dusíku.</p><p class=text>Společenstva tohoto svazu, v&nbsp;nichž dominují <i>Corylus avellana</i>, <i>Lonicera</i> spp. a další klonální, snadno se zmlazující a stínovzdorné keře, mohou na svých stanovištích přetrvávat dlouhodobě. Tyto druhy také často přežívají pod zápojem lesa a po vykácení stromů les nahrazují. Opačným případem jsou společenstva, v&nbsp;nichž převládají <i>Salix caprea</i>, <i>Sambucus racemosa</i> a <i>Sorbus aucuparia</i>. Tyto dřeviny jsou krátkověké, náročné na světlo, mají malou konkurenční schopnost a jsou jen velmi omezeně klonální, takže se nemohou snadno rozrůstat a zmlazovat, a proto jejich porosty nejsou schopny delší existence. Tato dočasná sukcesní stadia zpravidla již po dvou desetiletích přerůstají břízou a osikou, které v&nbsp;nich už od počátku rostly.</p><p class=text>Velká část březových nebo osikových lesíků vznikajících jako sukcesní stadia na neobhospodařovaných bývalých pastvinách a loukách patří rovněž do svazu <i>Sambuco-Salicion.</i> Exner &amp; Willner (2004) rozlišili několik společenstev těchto březin, která jsou však fytocenologicky nedostatečně prozkoumaná a doložená velmi malým počtem fytocenologických snímků. Vzhledem k&nbsp;jejich velké heterogenitě společenstva březových lesíků formálně neklasifikujeme.
KBD;;;Svaz <i>Aegopodio-Sambucion</i> zahrnuje mezofilní i xerofilní společenstva s&nbsp;výrazným zastoupením druhů nitrofilních a nepůvodních. Jejich dominantami jsou kromě bezu černého (<i>Sambucus nigra</i>) většinou nepůvodní dřeviny, které byly původně pěstovány jako okrasné (např. <i>Lonicera tatarica</i>, <i>Spiraea douglasii</i>, <i>S. ×vanhouttei</i>, <i>Symphoricarpos albus</i> a <i>Syringa vulgaris</i>), meliorační (<i>Amorpha fruticosa</i> a <i>Lycium barbarum</i>) nebo pro ovoce (<i>Prunus cerasus</i>, <i>P. domestica</i> a <i>P. insititia</i>)<i>.</i> Tato vegetace má nejčastěji ráz křovin, ale některé dominanty, např. <i>Acer negundo</i>, <i>Laburnum anagyroides</i> a druhy rodu <i>Prunus</i>,.mohou růst stromovitě a vytvářet pro člověka průchozí, byť dosti hustě zakmeněné porosty. V&nbsp;tomto svazu mají optimum výskytu dřevité liány, které určují fyziognomii některých porostů. Patří k&nbsp;nim neofyty <i>Fallopia aubertii</i>, <i>Parthenocissus inserta</i> a podnožové révy vyšlechtěné z&nbsp;amerických druhů rodu <i>Vitis</i> a na jižní Moravě snad původní druh <i>Clematis vitalba</i>. V&nbsp;porostech jsou často přimíšeny i některé stromy domácího původu (např. <i>Acer platanoides</i>, <i>A. pseudoplatanus</i>, <i>Fraxinus excelsior</i> a <i>Prunus avium</i>) nebo zavlečené (např. <i>Juglans regia</i>, <i>Prunus cerasifera</i> a <i>Robinia pseudoacacia</i>).</p><p class=text>Zvláštností tohoto svazu jsou konkurenčně velmi silné dominanty. Zejména <i>Lycium barbarum</i>, <i>Pyracantha coccinea</i>, <i>Syringa vulgaris</i> a jmenované liánovité druhy dosahují ve svých klonálních porostech stoprocentní pokryvnosti. Jejich konkurence vůči jiným druhům dřevin i bylin je ještě zesílena tvorbou suchých větví, které zcela vyplňují prostor mezi zemí a keřovým patrem, takže pokryvnost bylinného patra klesá až pod 5 %, případně bylinné patro zcela mizí.</p><p class=text>Pro bylinné patro jsou charakteristické mezofilní druhy vyžadující vyšší obsah přístupného dusíku v půdě. Jsou to zejména vysoké hemikryptofyty vlhčích půd (např. <i>Chaerophyllum</i> spp., <i>Heracleum sphondylium</i> a <i>Urtica dioica</i>), hemikryptofyty suchých půd (např. <i>Arctium tomentosum</i>, <i>Cirsium arvense</i> a <i>Lamium album</i>).a stín snášející geofyty (např. <i>Aegopodium podagraria</i>). Porosty doplňují i statné bylinné liány <i>Bryonia alba</i>, <i>Echinocystis lobata</i> a <i>Humulus lupulus</i>,.krátkověké nitrofilní druhy (např. <i>Anthriscus cerefolium</i> a <i>Galium aparine</i>) a světlomilné jednoleté a dvouleté ruderální druhy (např. <i>Atriplex</i> spp., <i>Bromus sterilis</i> a <i>Cirsium vulgare</i>). Pro bylinné patro těchto společenstev je charakteristický také velký podíl nepůvodních druhů. Hojné jsou jak archeofyty včetně vzácnějších druhů (např. <i>Anthriscus caucalis</i> a <i>Torilis arvensis</i>), tak invazní neofyty (např. z&nbsp;rodů <i>Reynoutria</i>, <i>Solidago</i> a <i>Symphyotrichum</i>)<i>.</i> V tomto společenstvu převládají dvouděložné byliny nad travinami, z&nbsp;nichž je hojnější jen pýr plazivý (<i>Elymus repens</i>).</p><p class=text>Porosty vznikají buď spontánní kolonizací nového stanoviště dřevinami, nebo se formují z&nbsp;neudržovaných kultur okrasných druhů, které se rozšířily klonálním růstem nebo i generativně, vytvořilo se v&nbsp;nich ruderální bylinné patro a často se uchytily i některé další dřeviny.</p><p class=text>Kromě tří asociací rozlišených v&nbsp;tomto přehledu by bylo možné vymezit i další asociace s&nbsp;dominancí různých druhů invazních keřů nebo stromů. Zejména v&nbsp;sídlech, podél dálnic a na rekultivovaných výsypkách dolů jsou časté porosty, jejichž dominantou je <i>Amorpha fruticosa</i>, <i>Cornus alba</i>, <i>C. sericea</i>, <i>Elaeagnus angustifolia</i>, <i>Hippophaë rhamnoides</i>, <i>Laburnum anagyroides</i>, <i>Physocarpus opulifolius</i>, <i>Prunus cerasifera</i>, <i>P. domestica</i>, <i>P. insititia</i>, <i>Rhus typhina</i>, <i>Rosa rugosa</i>, <i>Spiraea douglasii</i>, <i>S. salicifolia</i>, <i>Symphoricarpos albus</i>, <i>Syringa vulgaris</i> a další druhy. Tyto porosty vznikly zpravidla lokálním šířením dominantního druhu poté, co byl na určenou lokalitu vysazen. Porosty rostoucí na podobných stanovištích se proto navzájem&nbsp;liší převážně jen druhem dominantní dřeviny, naopak druhovým složením značně odlišné jsou porosty téže dřeviny na různých stanovištích. To by mohlo vést k&nbsp;vymezení značného počtu asociací s&nbsp;podobnou skladbou a rozšířením, neurčitou stanovištní vazbou a velmi malým významem pro bioindikaci. Některé z&nbsp;těchto porostů skutečně byly popsány jako asociace: např. Exner &amp; Willner (2004) vyčlenili křoviny s&nbsp;dominancí <i>Prunus domestica</i> jako samostatnou asociaci <i>Balloto nigrae-Prunetum domesticae</i> Exner in Exner et Willner 2004 a porosty s&nbsp;dominancí <i>Syringa vulgaris</i> jako <i>Balloto-Syringetum vulgaris</i> Exner in Exner et Willner 2004. Podobně úzce pojaté asociace s&nbsp;dominancí neofytních dřevin popsali z&nbsp;Německa Klotz &amp; Gutte (1991). Kvůli omezenému fytocenologickému materiálu tyto asociace nerozlišujeme. Nerozlišujeme ani další společenstva s&nbsp;dominancí některého z&nbsp;uvedených druhů, podobně jako v&nbsp;lesní vegetaci neuvádíme například společenstva vzniklá výsadbou a šířením severoamerických druhů <i>Quercus rubra</i> nebo <i>Pinus strobus</i>, případně výsadbou smrku v&nbsp;malých nadmořských výškách.</p><p class=text>Doing (1962) navrhl jméno svazu <i>Arctio-Sambucion nigrae</i> a zařadil do něj dvě nové asociace, <i>Aegopodio-Sambucetum nigrae</i> a <i>Hippophaëo-Sambucetum</i>. Neuvedl k&nbsp;nim však žádné fytocenologické snímky ani synoptické tabulky, a proto obě asociace i svaz byly popsány neplatně. V&nbsp;další práci (Doing 1969) doplnil k&nbsp;asociacím snímky, čímž je validizoval, v&nbsp;této práci ale jméno svazu neuvedl. Willner &amp; Grabherr (2007) považují za validizaci jména tohoto svazu skutečnost, že Doing (1969: 5) uvedl odkaz na &bdquo;Übersichtstabelle der höheren Einheiten&ldquo; ze své dřívější&nbsp;práce (Doing 1962). Pokud však jméno v&nbsp;práci z&nbsp;roku 1969 neuvedl, nelze to považovat za jeho validizaci. Navíc v&nbsp;tabulkách obou asociací (Doing 1969, Tabelle 12) uvádí jako jediný údaj lopuchu &bdquo;<i>Arctium</i> cf. <i>pubens</i>&ldquo;, což znamená, že není jasné, který druh dal svazu jméno. Z&nbsp;toho důvodu navrhujeme náhradní jméno tohoto svazu <i>Aegopodio podagrariae-Sambucion nigrae</i>.
KBE;;;Svaz zahrnuje mezofilní akátové porosty, které na příznivých stanovištích mohou dosahovat výšky až 25 m. Trnovník akát (<i>Robinia pseudoacacia</i>) je výraznou dominantou stromového patra a často jeho jediným druhem. Obvyklou příměs tvoří druhy třídy <i>Carpino-Fagetea</i>. Keřové patro je zpravidla dobře vyvinuto. Kromě vysokých keřů (např. <i>Crataegus monogyna</i> s. l., <i>Euonymus europaeus</i>, <i>Rhamnus cathartica</i> a <i>Sambucus nigra</i>) a zmlazujících se stromů jsou časté nízké keře (zejména <i>Ribes uva-crispa</i>) a polokeře (hlavně <i>Rubus fruticosus</i> agg.). Na sušších stanovištích se dále vyskytuje <i>Cornus sanguinea</i>, <i>Ligustrum vulgare</i> nebo <i>Prunus spinosa.</i> V bylinném patře je hojná druhově bohatá skupina mezofilních ruderálních druhů, které se místy expanzivně šíří (např. <i>Anthriscus cerefolium</i>, <i>A. sylvestris</i>, <i>Chelidonium majus</i>, <i>Galium aparine</i> a <i>Urtica dioica</i>). Na obnaženou půdu na sesuvech, u pat vývratů a na místech narušených zvěří nebo lesnickými zásahy často invaduje <i>Impatiens parviflora</i>. Bylinné patro má buď podobu mozaiky několika různých kodominant, nebo převládá jedna silná dominanta. Mechové patro obsahuje běžné lesní druhy, ale ve srovnání se sousedícími přirozenými lesy jsou hojnější epifytické druhy. Na vlhčích, polostinných, živinami bohatších místech s vrstvou humusu, kde mechové patro dosahuje pokryvnosti až 65 %, často dominuje <i>Brachythecium rutabulum.</i> Na holé, zastíněné půdě dále roste např. <i>Atrichum undulatum</i>, <i>Brachytheciastrumvelutinum</i>, <i>Plagiomnium cuspidatum</i>, <i>Polytrichum formosum</i> a <i>Plagiothecium denticulatum</i>.</p><p class=text>Akátové porosty svazu <i>Chelidonio-Robinion</i> se vyznačují dvěma výraznými fenologickými aspekty. Časně jarní aspekt tvoří zejména geofyty a efemérní terofyty (např. <i>Ficaria verna</i>, <i>Gagea</i> spp., <i>Holosteum umbellatum</i>, <i>Microthlaspi perfoliatum</i>, <i>Stellaria media</i>, <i>Valerianella locusta</i> a <i>Veronica sublobata</i>). Pozdní jarní aspekt utvářejí statné širokolisté hemikryptofyty (<i>Anthriscus sylvestris</i>, <i>Arctium minus</i>, <i>Ballota nigra</i>, <i>Chaerophyllum temulum</i>, <i>Chelidonium majus</i> aj.), nízké vytrvalé byliny a trávy (např. <i>Avenella flexuosa</i>, <i>Geum urbanum</i>, <i>Lamium maculatum</i> a <i>Poa nemoralis</i>) nebo jednoleté druhy (např. <i>Impatiens parviflora</i> a <i>Galeopsis tetrahit</i>), z nichž některé se chovají jako liány (např. <i>Fallopia convolvulus</i>, .. <i>dumetorum</i> a <i>Galium aparine</i>). Druhá polovina vegetačního období je již bez nápadných dominant a bylinné patro je ochuzeno o většinu jednoletých druhů i geofytů. Velká část rostlin je v&nbsp;té době již suchá.</p><p class=text>Svaz se vyskytuje ve všech středoevropských zemích, ale jeho areál nelze vzhledem k&nbsp;nejednotnému pojetí klasifikace akátin vymezit přesněji. Na území České republiky je rozšířen na nejrůznějších stanovištích ve svažitém i rovinatém terénu až do nadmořské výšky 480 m.
KBF;;;Svaz zahrnuje akátové porosty na suchých půdách. Fyziognomii bylinného patra určují trávy (např. <i>Arrhenatherum elatius</i>, <i>Bromus sterilis</i>, <i>Calamagrostis epigejos</i>, <i>Elymus repens</i> a <i>Poa angustifolia</i>), které v oblastech s kontinentálním klimatem (jižní Morava, jižní Slovensko, Maďarsko a Rumunsko) doprovázejí teplomilné druhy s významným podílem jarních efemér a geofytů, např. <i>Ficaria verna</i>, <i>Fumaria schleicheri</i>, <i>Microthlaspi perfoliatum</i>, <i>Muscari comosum</i>, <i>M. racemosum</i>, <i>Ornithogalum boucheanum</i>, <i>Secale sylvestre</i>, <i>Senecio vernalis</i>, <i>Setaria viridis</i> a <i>Veronica polita</i>. Svaz <i>Balloto-Robinion</i> zasahuje do České republiky okrajově ze svého hlavního areálu v Maďarsku a Rumunsku. V Polabí a na jižní Moravě byla zaznamenána o teplomilné druhy ochuzená asociace <i>Arrhenathero elatioris-Robinietum pseudoacaciae</i>, která je rovněž zmiňována z Německa (Passarge 1967), Polska (Pawlaczyk, nepubl.) a Slovenska (Šimonovič et al. 2001, 2002). Další asociace svazu jsou popisovány z území jihovýchodně od České republiky: <i>Balloto nigrae-Robinietum pseudoacaciae</i> Jurko 1963 s velkým podílem nitrofytů a terofytů z bazických písků Slovenska (Jurko 1963, Ščepka 1982, Benčaťová &amp; Benčať 2005, 2008), Maďarska (Fekete 1965, Majer 1968) a Rakouska (Exner &amp; Willner in Willner &amp; Grabherr 2007: 62&ndash;83) a <i>Bromo sterilis-Robinietum</i> Fekete 1965 (syn. <i>Robinietum pseudoacaciae</i> Pócs 1954) s hojnými teplomilnými druhy na písečných dunách Maďarska (např. Felföldy 1947, Pócs 1954, Fekete 1965, Borhidi et al. 2012) a Rumunska (Oprea 2004). V Praze, Brně a dalších městech v teplých a suchých oblastech se vyskytují porosty s dominantním pajasanem žláznatým (<i>Ailanthus altissima</i>), které se podobají asociaci <i>Balloto nigrae-Ailanthetum altissimae</i> popsané z Rumunska (Sîrbui &amp; Oprea 2011). Tato asociace je podobná vegetaci svazu <i>Balloto-Robinion</i>, ale nerozlišujeme ji pro nedostatek fytocenologických snímků.
KBG;;;Tento svaz zahrnuje akátiny suchých stanovišť s&nbsp;mělkou půdou, kde je akát blízko hranice svých fyziologických možností. Na mnoha místech mu proto výrazně konkurují suchomilné stromy a keře. Bylinné patro je většinou druhově bohaté; jeho fyziognomii určují teplomilné druhy suchých trávníků, skalních štěrbin a světlých lesů. Charakteristický je časný jarní aspekt s terofyty, geofyty a nízkými hemikryptofyty nebo chamaefyty včetně sukulentních, např. <i>Acinos arvensis</i>, <i>Allium</i> spp., <i>Alyssum montanum</i>,.<i>Arenaria serpyllifolia</i>, <i>Aurinia saxatilis</i>,.<i>Gagea</i> spp., <i>Holosteum umbellatum</i>, <i>Microthlaspi perfoliatum</i>, <i>Ornithogalum kochii</i>, <i>Pulsatilla pratensis</i> subsp. <i>bohemica</i>, <i>Sedum</i> spp. a <i>Viola arvensis</i>. Pozdní jarní aspekt určují zejména hemikryptofyty. Ve druhé polovině vegetačního období velká část nadzemní biomasy bylinného patra usychá. Mechové patro je vyvinuto hlavně na kamenech a skalních výchozech.</p><p class=text>Tyto xerofilní akátiny byly dosud zmiňovány ve středoevropské literatuře jen výjimečně (Vítková et al. in Kolbek et al. 2003a: 277, Vítková 2004b, Vítková &amp; Kolbek 2010). Lze k&nbsp;nim přiřadit porosty, které uvádějí Oberdorfer &amp; Müller (in Oberdorfer 1992: 82&ndash;106) z&nbsp;jižního Německa a patrně i některé porosty zaznamenané v&nbsp;Rakousku, byť tamní autoři tento svaz nerozlišili (Exner &amp; Willner in Willner &amp; Grabherr 2007: 62&ndash;83).</p><p class=text>Mezofilní akátiny svazu <i>Chelidonio majoris-Robinion pseudoacaciae</i> se od xerofilních akátin svazu <i>Euphorbio-Robinion</i> odlišují velkou stálostí a často i pokryvností mezofilních vytrvalých nebo dvouletých ruderálních druhů, např. <i>Anthriscus sylvestris</i>, <i>Ballota nigra</i>, <i>Chelidonium majus</i>, <i>Galeopsis tetrahit</i> agg., <i>Sambucus nigra</i>, <i>Urtica dioica</i> a invazní <i>Impatiens parviflora</i>. Mezofilní akátiny jsou zpravidla druhově chudší než přirozená lesní společenstva na odpovídajících stanovištích a jejich podrost má silně pokryvné dominanty. Xerofilní akátiny jsou však většinou druhově bohaté, neboť k obvyklým druhům akátin ve značné míře přistupují druhy suchých trávníků a otevřených skal.
KCA;;;Tento svaz zahrnuje veškerá společenstva borovice kleče (<i>Pinus mugo</i>) na minerálních půdách v&nbsp;hercynských pohořích, Západních, Východních i Jižních Karpatech, dinárských pohořích a bulharských pohořích Rila, Pirin a Rodopy, ale také část klečových společenstev Východních Alp (Šibík et al. 2010). V&nbsp;hercynských pohořích jsou zastoupeny téměř výhradně druhově chudé klečové porosty na silikátových horninách (Jirásek 1996b). Rovněž ve Východních Alpách roste tato vegetace jen na kyselých silikátových horninách v&nbsp;centrální části pohoří, kde borovici kleč zpravidla doprovází acidofilní pěnišník <i>Rhododendron ferrugineum</i>. Naopak alpské porosty na vápencích patří do svazu <i>Erico-Pinion mugo</i> (Šibík et al. 2010). V&nbsp;Karpatech a bulharských pohořích se vegetace svazu <i>Pinion mugo</i> vyskytuje na silikátových i karbonátových horninách (Šoltésová 1974, Coldea 1985, 1991, Roussakova 2000, Šibík et al. 2005, 2010). Většinou jde o porosty tvořící souvislý výškový vegetační stupeň nad horní hranicí lesa, ale mohou se vyskytovat i v&nbsp;menších porostech na azonálních stanovištích v&nbsp;menších nadmořských výškách, např. na skalních výchozech nebo balvanitých sutích v&nbsp;lesním stupni.</p><p class=text>Svaz <i>Pinion mugo</i> byl původně vymezen pro porosty s&nbsp;dominancí kleče na základě fytocenologických snímků z Vysokých Tater (Pawłowski et al. 1928) a většina autorů do něj řadí pouze keřová společenstva (např. Theurillat et al. 1995, Šibík et al. 2010). Někteří autoři jej však chápou šířeji: například Karner (in Willner &amp; Grabherr 2007: 209&ndash;218) do něj řadí kromě klečových porostů i rozvolněné lesy subalpínského stupně Alp s&nbsp;borovicí limbou (<i>Pinus cembra</i>), modřínem opadavým (<i>Larix decidua</i>) a stromovou borovicí <i>Pinus uncinata</i> subsp. <i>uncinata</i>, která patří do příbuzenského okruhu <i>Pinus mugo</i> a vyskytuje se v&nbsp;Západních Alpách a Pyrenejích. V&nbsp;této monografii, kde přijímáme samostatnou třídu klečové vegetace, pojímáme svaz <i>Pinion mugo</i> úzce a řadíme do něj jen keřovou vegetaci s&nbsp;dominancí borovice kleče.</p><p class=text>Na vlhkých stanovištích subalpínského stupně se místy vytvářejí přechodné porosty mezi klečovými porosty a subalpínskou vysokobylinnou vegetací, které řadíme do samostatné asociace <i>Adenostylo alliariae-Pinetum mugo</i>. Jirásek (1996b) je oddělil od ostatních klečových porostů na úrovni samostatného svazu <i>Athyrio alpestris-Pinion mugo</i> Jirásek 1996. Vzhledem k&nbsp;přechodnému charakteru těchto porostů a podobnému druhovému složení s&nbsp;ostatními porosty kleče však považujeme za dostatečné oddělení na úrovni asociace a samostatný svaz nepřijímáme. Toto řešení je konzistentní s&nbsp;odmítnutím samostatného svazu <i>Athyrio alpestris-Piceion</i> Sýkora 1971 pro kapradinové smrčiny asociace <i>Athyrio distentifolii-Piceetum abietis</i>.
LAA;;;Svaz <i>Alnion glutinosae</i> zahrnuje vegetaci lesních mokřadů, ve které ve střední Evropě dominuje olše lepkavá (<i>Alnus glutinosa</i>). Pro&nbsp;podrost je charakteristický výskyt krušiny olšové (<i>Frangula alnus</i>) a vrby popelavé (<i>Salix cinerea</i>). Bylinné patro má velkou pokryvnost, ale malý počet druhů: často dominuje jedna mohutná travina, např. ostřice ostrá (<i>Carex acutiformis</i>), ostřice pobřežní (<i>C. riparia</i>) nebo skřípina lesní (<i>Scirpus sylvaticus</i>). V&nbsp;bylinném patře se uplatňují specifické druhy mokřadních olšin, zejména ostřice prodloužená (<i>Carex elongata</i>) a kapradiník bažinný (<i>Thelypteris palustris</i>), případně druhy, které se současně vyskytují v&nbsp;porostech vysokých ostřic, rákosin a mokřadních vrbin (např. <i>Calamagrostis canescens</i>, <i>Lysimachia thyrsiflora</i> a <i>Peucedanum palustre</i>) nebo na mokřadních loukách (např. <i>Caltha palustris</i>, <i>Deschampsia cespitosa</i> a <i>Scirpus sylvaticus</i>).</p><p class=text>Společenstva svazu <i>Alnion glutinosae</i> jsou v&nbsp;České republice rozšířena od nížin do podhůří. Vyskytují se poblíž rybníků, ve slepých ramenech vodních toků a na rozsáhlejších prameništích. Osídlují mokřadní stanoviště se stagnující, vysoko položenou hladinou podzemní vody. Půdním typem je nejčastěji glej nebo organozem. Půdy jsou různě zásobeny minerálními živinami a mají kyselou až neutrální reakci.</p><p class=text>Mokřadní olšiny se u nás rozšířily pravděpodobně během&nbsp;boreálu (Rybníčková &amp; Rybníček in Neuhäuslová et al. 1998: 34&ndash;42). Pylové analýzy naznačují jejich největší zastoupení ve vlhkém atlantiku. Později, pod vlivem suššího klimatu, oligotrofizace rašelinišť a působení člověka, začaly z&nbsp;krajiny ustupovat (Jankovská 1980, Rybníčková &amp; Rybníček in Neuhäuslová et al. 1998: 34&ndash;42). Největší ústup zaznamenaly ve&nbsp;středověku a novověku až po přelom 19. a 20. století, kdy byla stanoviště mokřadních olšin využívána jako louky, pastviny nebo olšové pařeziny (Rybníček &amp; Rybníčková 1974, 1987, Dierßen 1996, Rybníčková &amp; Rybníček 1996b). K&nbsp;jejich novodobému rozšíření došlo pod vlivem změn hospodaření v&nbsp;krajině. Mokřadní biotopy byly zejména ve 20. století ponechány spontánní sukcesi, jejímž výsledkem je většina současných porostů (Faliński 1986, Falińska 1991, Douda et al. 2009). Přirozená dynamika mokřadních olšin je považována za příklad autogenní cyklické sukcese, při které dochází k&nbsp;pravidelnému samovolnému střídání nelesní mokřadní vegetace s&nbsp;olšinami (Jeník 1980, Rybníček &amp; Rybníčková 1987, Pokorný et al. 2000, Sádlo 2000). Podle této představy dochází po osídlení mokřadního stanoviště olší a vzniku olšiny ke snížení hladiny podzemní vody kvůli zvýšené transpiraci porostu. Následně mineralizuje svrchní organická vrstva půdy, což vede nejen k diferenciaci půdního povrchu na kopečky a prohlubně, ale také k celkovému poklesu povrchu půdy a většímu zamokření. Olšový porost, který je kvůli absenci zmlazení světlomilné olše v&nbsp;zástinu stromového patra stejnověký, dožívá, rozpadá se, stanoviště se stále více zamokřuje a zarůstá rákosinami a vysokými ostřicemi. Jejich nerozložený opad se hromadí a povrch půdy postupně odrůstá hladině podzemní vody, až se opět stane vhodným pro novou kolonizaci olší. Jak ale naznačují odlišné výsledky dalších prací, dynamika mokřadních olšin bude pravděpodobně složitější a méně zobecnitelná. Některé studie (McVean 1956, Faliński 1986, Korpeľ 1995) popisují dynamiku mokřadních olšin jako přirozenou obnovu lesa v&nbsp;mozaice malých ploch s&nbsp;různě starými sukcesními stadii, jak je to známo například ze středoevropských jedlobučin. Zmlazení olše probíhá generativně na padlých tlejících kmenech a vývratech padlých stromů nebo vegetativně kmenovými výmladky (Korpeľ 1995). Další práce zdůrazňují význam proměnlivosti prostředí slepých říčních ramen, pobřežních zón rybníků a mokřin, ve kterých se mokřadní olšiny vyskytují (Janssen et al. 1995, Míchal &amp; Petříček 1999: 292). Cyklické změny, na které se usuzuje podle dat z&nbsp;pylových analýz, tak mohou být důsledkem náhodných disturbancí a stanovištních změn, které jsou na těchto stanovištích běžné. Zaznamenány byly rozpady mokřadních olšin v důsledku zvýšení hladiny podzemní vody (Janssen et al. 1995), které je způsobeno také zazemňováním odvodňovacích kanálů na bývalých mokřadních loukách (Brock et al. 1989, Stančík 1999, Douda et al. 2009) nebo odlesněním okolní krajiny (Barthelmes et al. 2010), v&nbsp;důsledku větrných vývratů (Ulanova 2000), ale i působením patogenů (Cerny et al. 2008).</p><p class=text>Mokřadní olšiny svazu <i>Alnion glutinosae</i> představují azonální eurosibiřský vegetační typ (Bodeux 1955) rozšířený v západní Evropě (Rodwell 1991, Kelly &amp; Iremonger 1997, Stortelder et al. in Stortelder et al. 1999: 301&ndash;318, Rivas-Martínez et al. 2001, Bardat et al. 2004), střední Evropě (Pott 1995, Geißelbrecht-Taferner &amp; Wallnöfer in Mucina et al. 1993b: 26&ndash;43, J. M. Matuszkiewicz 2001, Franz &amp; Willner in Willner &amp; Grabherr 2007: 89&ndash;93, Jarolímek et al. 2008, Kevey 2008, Borhidi et al. 2012), severní Evropě (Lawesson 2004, Dierßen 1996), jižní a jihovýchodní Evropě (Horvat et al. 1974, Coldea 1991, Ruci et al. 2001, Sburlino et al. 2011), východní Evropě (Korotkov et al. 1991, Prieditis 1997, Vasilevič &amp; Ščukina 2001, Solomaha 2008, Didukh et al. in Didukh et al. 2011: 143&ndash;199) a severní Africe (Amigo et al. 2004). V České republice jsou nejhojnější v rybničních oblastech severních a jižních Čech. Často jsou uváděny také ze středních a východních Čech. Naopak se vyskytují jen vzácně v moravských úvalech a v&nbsp;Poodří. Nedostatek snímkového materiálu a velká rozmanitost druhového složení neumožnily vymezit jako asociaci vzácné společensvo <i>Alnus glutinosa-Rubus saxatilis</i>, které Sádlo (2000) uvádí z&nbsp;Českolipska, Poohří (Myslivna), Džbánu (Cikánský dolík) a Nymburska (Květnice). Jeho výskyt je vázán na oligotrofní vápnitá prameniště a slatiny. Svým druhovým složením stojí na pomezí svazů <i>Alnion glutinosae</i> a <i>Alnion incanae</i>.
LAB;;;Svaz <i>Salicion cinereae</i> zahrnuje převážně vrbové křoviny vázané na mokřadní biotopy. V&nbsp;keřovém patře se uplatňuje několik různých dominant. Nejčastěji je to vrba popelavá (<i>Salix cinerea</i>), vrba ušatá (<i>S. aurita</i>), vrba pětimužná (<i>S. pentandra</i>) nebo krušina olšová (<i>Frangula alnus</i>). Lokálně se prosazuje také tavolník vrbolistý (<i>Spiraea salicifolia</i>). Bylinné patro je často zastoupeno pouze sporadicky kvůli zastínění keři. Nemá vlastní charakteristické druhy: nejčastěji se v&nbsp;něm vyskytují druhy charakteristické pro celou třídu <i>Alnetea glutinosae</i> nebo druhy běžné na mokřadních loukách, např. <i>Cirsium palustre</i>, <i>Deschampsia cespitosa</i>, <i>Filipendula ulmaria</i> a <i>Juncus effusus</i>.</p><p class=text>Společenstva svazu <i>Salicion cinereae</i> jsou v&nbsp;České republice rozšířena od nížin do hor. Nacházejí se v blízkosti rybníků, v&nbsp;nivách řek, na mokřadních loukách, při okrajích slatinišť a přechodových rašelinišť a ve zvodnělých&nbsp;příkopech podél cest. Osídlují i stanoviště zamokřená do té míry, že na nich není možný rozvoj mokřadních olšin ani rašelinných březin. Půdy odpovídají glejům nebo organozemím, jsou oligotrofní až eutrofní a mají kyselou až mírně alkalickou reakci.</p><p class=text>Mokřadní vrbiny se na našem území vyskytovaly po celý holocén (Rybníčková &amp; Rybníček in Neuhäuslová et al. 1998: 34&ndash;42). Osídlují litorály vodních ploch, slepá ramena řek, ale i disturbancemi vzniklé nelesní plochy uvnitř mokřadních lesů. Vrby úspěšně kolonizují tyto biotopy díky dobré šiřitelnosti svých semen a klonálnímu růstu. Navíc přežívají se sníženou vitalitou i v&nbsp;zástinu stromového patra. Po smýcení mokřadních lesů, zejména olšin, se úspěšně rozšířily také na druhotné mokřadní louky (Rybníčková et al. 1975, Jankovská 1987). Jejich rozsah byl ale celkově značně omezen, jelikož mokřadní stanoviště byla intenzivně využívána jako zdroj sena a steliva (Jeník 1983). Vrby byly využívány jako zdroj proutí a palivového dříví (P. Svoboda 1957). Výrazné šíření mokřadních vrbin nastalo až v průběhu 20. století v důsledku ponechání mokřadních luk spontánní sukcesi (Jeník 1983, Faliński 1986, Falińska 1991).</p><p class=text>Mokřadní vrbiny svazu <i>Salicion cinereae</i> mají eurosibiřský areál. Vyskytují se v&nbsp;převážné části Evropy (Passarge 1961, Westhoff &amp; den Held 1969, Coldea 1991, Korotkov et al. 1991, Pott 1995, Brzeg et al. 2000, Schubert in Schubert et al. 2001b: 46&ndash;100, Bardat et al. 2004, Lawesson 2004, Franz &amp; Willner in Willner &amp; Grabherr 2007: 58&ndash;61, Solomaha 2008, Valachovič &amp; Hrivnák 2010, Didukh et al. in Didukh et al. 2011: 143&ndash;199, Borhidi et al. 2012) a na západní Sibiři (Taran 1993, Lapshina 2006). V České republice jsou rozšířeny pravděpodobně po celém území, avšak fytocenologickými snímky jsou dosud doloženy jen velmi mezernatě. Nejhojnější jsou na Českolipsku, v&nbsp;jihočeských pánvích a jižní části Českomoravské vrchoviny.
LBA;;;Svaz <i>Alnion incanae</i> zahrnuje druhově bohatá a vysoce produktivní lesní společenstva. Ve stromovém a keřovém patře se nejčastěji uplatňují olše lepkavá (<i>Alnus glutinosa</i>), jasan ztepilý (<i>Fraxinus excelsior</i>) a střemcha obecná pravá (<i>Prunus padus</i> subsp. <i>padus</i>). Zejména v&nbsp;nížinných luzích se vyskytují také dub letní (<i>Quercus robur</i>), jilmy (zejména <i>Ulmus laevis</i> a <i>U. minor</i>), javor babyka (<i>Acer campestre</i>) a javor mléč (<i>A. platanoides</i>) a na jižní Moravě také jasan úzkolistý (<i>Fraxinus angustifolia</i>). V&nbsp;horských luzích pak převládá olše šedá (<i>Alnus incana</i>). Bylinné patro tvoří nitrofyty snášející periodické záplavy, např. <i>Aegopodium podagraria</i>, <i>Ajuga reptans</i>, <i>Geum urbanum</i>, <i>Impatiens noli-tangere</i>, <i>Stachys sylvatica</i>, <i>Stellaria nemorum</i> a <i>Urtica dioica</i>. U většiny společenstev se vyvíjí výrazný jarní aspekt, tvořený např. druhy <i>Anemone nemorosa</i>, <i>Corydalis cava</i>, <i>Ficaria verna</i> a <i>Gagea lutea</i>. Mechové patro je rozvinuto zejména na prameništích a vlhkých písčitých sedimentech.</p><p class=text>Vegetace svazu <i>Alnion incanae</i> je v&nbsp;České republice rozšířena v nivách vodních toků a na svahových prameništích od nížin do hor. Podle charakteru vodního režimu (periodické přeplavení v&nbsp;nivách nebo trvalé zamokření na prameništích) je půdním typem nejčastěji fluvizem nebo glej. Půdy jsou převážně eutrofní, dobře zásobené minerálními živinami. Půdní reakce organominerálního horizontu je kyselá až neutrální. Pro většinu společenstev jsou charakteristické záplavy, které se vyskytují zejména v&nbsp;době tání sněhu v březnu až dubnu. Zaplavení trvá zpravidla několik dnů až týdnů a jeho délka i plošný rozsah se liší z roku na rok. Různorodými erozními a sedimentačními poměry vzniká v&nbsp;nivě mozaika stanovišť s&nbsp;odlišnou zrnitostí a vlhkostí půdy. Charakteristická je také výrazná členitost půdního povrchu, u větších toků zvýrazněná přítomností slepých ramen a agradačních valů.</p><p class=text>Vegetace olšových luhů se rozšířila pravděpodobně v&nbsp;období boreálu a byla postupně v závislosti na nadmořské výšce ovlivněna člověkem (Ellenberg 1954). K&nbsp;největšímu odlesnění niv došlo ve středověku a novověku (Rybníček &amp; Rybníčková 1974, Rybníčková &amp; Rybníček 1996b). Naprostá většina niv byla ještě v 19. století obhospodařována jako louky, pastviny a políčka. Dřevinná vegetace luhů se zachovala ve formě křovin a pařezin, které byly využívány pro pastvu, na palivové dříví, letninu a stelivo (Nožička 1958, Vrška et al. 2006). Ani tato vegetace však neměla stálý charakter a byla po určité době opět převáděna na zemědělsky využívané bezlesí (Moreno et al. 1998). Specifický charakter měly tvrdé luhy, kde se kromě rychle rostoucích dřevin tvořících pařeziny s obmýtím 7&ndash;35 let (např. <i>Alnus glutinosa</i> a <i>Fraxinus excelsior</i>) vyskytovaly i vzrostlé stromy dubu letního (<i>Quercus robur</i>), využívané na stavební dříví (Nožička 1958, Vrška et al. 2006). Tento tvar lesa, označovaný jako střední nebo sdružený les, se vyznačoval velkou rozmanitostí podmínek prostředí (Vodka et al. 2009). Výskyt tvrdých luhů byl oproti potočním olšinám pravděpodobně stabilnější a docházelo pouze k fluktuacím v jejich plošném rozsahu (Nožička 1958). Během středověku byla navíc odlesněna krajina v&nbsp;pahorkatinách a podhorských oblastech, což mělo za následek změnu vodního a sedimentačního režimu toků. Rozšířila se záplavová oblast a uložily se mohutné vrstvy jemnozrnného nivního sedimentu. Až tehdy vznikly nivy dnešní podoby (Ellenberg 1954, Opravil 1983). Opětovné šíření lesů nastalo během 19. a zejména 20. století, kdy byly nivy někde ponechány spontánní sukcesi (Faliński 1986, Falińska 1991, Douda 2010). Současné porosty tak představují lesy první generace nebo lesy s výrazně změněnou porostní strukturou: z&nbsp;prosvětlených a&nbsp;diverzifikovaných pařezin a středních lesů se staly stinné a homogenní lesy vysoké (Vodka et al. 2009). V&nbsp;průběhu 19. a 20. století byly také provedeny regulace našich větších vodních toků. Jejich výsledkem bylo omezení jarních záplav a snížení hladiny podzemní vody v luzích, kterým odpovídají zaznamenané sukcesní změny k&nbsp;mezofilnějším typům lesů (Horák 1961, Viewegh 2002, Vrška et al. 2006). Přirozené změny nivní vegetace významně ovlivňuje dynamika vodního toku. Periodický vznik bezlesých plošek při zazemňování slepých ramen, na štěrkových náplavech a světlinách lesů s&nbsp;narušeným stromovým patrem umožňuje dlouhodobou existenci nejen nelesních společenstev, ale i společenstev s dominantními světlomilnými a vlhkomilnými dřevinami, jako jsou vrby (<i>Salix</i> spp.) a olše (<i>Alnus</i>), v&nbsp;konkurenci stínomilnějších a mezofilnějších dřevin, např. <i>Acer pseudoplatanus</i>, <i>Fraxinus excelsior</i>, <i>Picea abies</i> a <i>Tilia cordata</i>.</p><p class=text>Svaz <i>Alnion incanae</i> je rozšířen v&nbsp;převážné části Evropy (Oberdorfer 1953). Vyskytuje se v&nbsp;západní Evropě (Rodwell 1991, Kelly &amp; Iremonger 1997, Stortelder et al. in Stortelder et al. 1999: 301&ndash;318, Rivas-Martínez et al. 2001, Bardat et al. 2004), střední Evropě (Wallnöfer et al. in Mucina et al. 1993b: 85&ndash;236, Pott 1995, J. M. Matuszkiewicz 2001, Willner in Willner &amp; Grabherr 2007: 113&ndash;115, Jarolímek et al. 2008, Kevey 2008, Borhidi et al. 2012), Skandinávii (Fremstad 1983, Dierßen 1996, Lawesson 2004), Itálii (Brullo &amp; Spampinato 1997) a na Balkánském poloostrově (Kárpáti &amp; Kárpáti 1961, Horvat et al. 1974, Dakskobler et al. 2004, Trinajstić 2008). Na východě je udáván z&nbsp;Pobaltí (Prieditis 1997), Běloruska, Ukrajiny, Ruska a Rumunska (Gribova et al. 1980, Coldea 1991, Korotkov et al. 1991, Onyshchenko 2009, Didukh et al. in Didukh et al. 2011: 143&ndash;199). Schází ve Středomoří, kde jej nahrazují jiné svazy lužních lesů (Horvat et al. 1974, Dierschke 1984, Rivas-Martínez et al. 2001). V&nbsp;České republice je vegetace svazu <i>Alnion incanae</i> hojná a chybí pouze v&nbsp;horských oblastech nad 1000 m n. m.</p><p class=text>Svaz <i>Alnion incanae</i> se obvykle člení do dvou podsvazů. Podsvaz <i>Alnenion glutinoso-incanae</i> Oberdorfer 1953 zahrnuje potoční luhy a lesní prameniště. Společenstva jsou více ovlivněna výškou hladiny podzemní vody. Často tvoří úzké lemy podél toků a bezprostředně navazují na&nbsp;přilehlá mezofilní společenstva. Do tohoto podsvazu patří asociace <i>Alnetum incanae</i>, <i>Piceo abietis-Alnetum glutinosae</i>, <i>Carici remotae-Fraxinetum excelsioris</i>, <i>Stellario nemorum-Alnetum glutinosae</i> a <i>Pruno padi-Fraxinetum excelsioris</i>. Podsvaz <i>Ulmenion</i> Oberdorfer 1953 zahrnuje mezofilnější tvrdé a hygrofilní přechodové luhy, které ovlivňují hlavně periodické záplavy a výrazněji kolísající hladina podzemní vody. Tvoří rozsáhlejší porosty v širokých&nbsp;nivách velkých řek a patří do něj asociace <i>Ficario vernae-Ulmetum campestris</i> a <i>Fraxino pannonicae-Ulmetum glabrae</i>.</p><p class=text>Oproti dřívějším vegetačním přehledům České republiky (Moravec et al. 1995, Neuhäuslová in Moravec et al. 2000: 15&ndash;70) nebyly rozlišeny asociace <i>Arunco sylvestris-Alnetum glutinosae</i> Tüxen 1957 a <i>Querco-Populetum</i> Neuhäuslová-Novotná 1965, jejichž druhové složení se podle výsledků statistických analýz neliší od podobných společenstev tohoto svazu, ani asociace <i>Fraxino-Populetum</i> Jurko 1957, která se vyskytuje v&nbsp;podunajských luzích v&nbsp;Rakousku a na Slovensku (Jurko 1958, Wallnöfer et al. in Mucina et al. 1993b: 85&ndash;236, Willner &amp; Karner in Willner &amp; Grabherr 2007: 115&ndash;123), u nás však chybí. Stejně tak nebyla rozlišena dříve uváděná lokální asociace <i>Carici brizoidis-Quercetum</i> Neuhäusl in Mikyška et al. 1968 z&nbsp;pseudoglejových půd Ostravské pánve, severního podhůří Moravskoslezských Beskyd a Lužické kotliny, která je přechodným, případně směsným vegetačním typem mezi lužními lesy, acidofilními doubravami, acidofilními bučinami a vlhkými dubohabřinami.
LBB;;;Svaz <i>Carpinion betuli</i> zahrnuje háje s&nbsp;dominancí habru obecného (<i>Carpinus betulus</i>), smíšené porosty habru s&nbsp;dubem zimním (<i>Quercus petraea</i> agg.) nebo dubem letním (<i>Q. robur</i>), případně doubravy bez habru, v&nbsp;jejichž podrostu jsou výrazně zastoupeny mezofilní hájové druhy. Ve stromovém patře bývá často přimíšena lípa srdčitá (<i>Tilia cordata</i>) a zvláště ve vyšších polohách i buk lesní (<i>Fagus sylvatica</i>) nebo jedle bělokorá (<i>Abies alba</i>). Místy se ve stromovém patře objevují i další dřeviny. Keřové patro bývá různě vyvinuto v&nbsp;závislosti na zastínění. Zatímco v&nbsp;hustých porostech s&nbsp;dominancí habru často chybí, ve světlých dubových lesích může mít i velkou pokryvnost. Pro bylinné patro jsou typické mírně teplomilné hájové druhy, např. <i>Asarum europaeum</i>, <i>Campanula persicifolia</i>, <i>C. rapunculoides</i>, <i>Convallaria majalis</i>, <i>Galium sylvaticum</i>, <i>Hepatica nobilis</i>, <i>Lathyrus niger</i>, <i>L. vernus</i>, <i>Stellaria holostea</i> a <i>Tanacetum corymbosum</i>, na východní a střední Moravě je v&nbsp;něm hojná <i>Carex pilosa</i>. Mechové patro je zpravidla vyvinuto slabě.</p><p class=text>Dubohabřiny se nacházejí nejčastěji na mezických stanovištích s&nbsp;dobrou mineralizací živin, mají však poměrně širokou ekologickou amplitudu. Okrajové typy se vyskytují na suchých bazických půdách (přechody k&nbsp;teplomilným doubravám), kyselých oligotrofních půdách (přechody k&nbsp;acidofilním doubravám) i na vlhkých půdách na svahových úpatích nebo říčních terasách (přechody k&nbsp;lužním a suťovým lesům). Oproti bučinám, které se vyskytují na podobných půdách, jsou dubohabřiny vázány spíš na sušší oblasti s&nbsp;kontinentálnějším podnebím (Bohn et al. 2000&ndash;2003), u nás hlavně na nížiny a pahorkatiny.</p><p class=text>Areál svazu <i>Carpinion betuli</i> se táhne od jihovýchodní části Velké Británie a Francie (Noirfalise 1968, Rodwell 1991) přes střední Evropu na Ukrajinu (Vorobjov et al. 2008, Onyshchenko 2009). V&nbsp;jižních Alpách, Apeninách a dinárských pohořích je tento svaz vystřídán vikariantními svazy <i>Erythronio-Carpinion betuli</i> (Horvat 1958) Marinček in Mucina et al. 1993 a <i>Physospermo verticillati-Quercion cerridis</i> Biondi et al. 2008, jejichž bylinné patro obsahuje četné submediteránní druhy (Glavač 1968, Oberdorfer 1968, Wallnöfer et al. in Mucina et al. 1993b: 85&ndash;236, Košir et al. 2013). Na Apeninském a Balkánském poloostrově jsou habrové lesy místy nahrazeny fyziognomicky podobnými submediteránními lesy s habrovcem habrolistým (<i>Ostrya carpinifolia</i>), který upřednostňuje spíš teplejší stanoviště na vápnitých půdách (Oberdorfer 1968). Ve východní Evropě končí areál habru obecného na střední Ukrajině, až po jižní Ural se však vyskytují lesy s&nbsp;podobným složením bylinného patra, jejichž stromové patro tvoří nejčastěji <i>Quercus robur</i> nebo <i>Tilia cordata</i>, místy také <i>Acer platanoides</i>, <i>Fraxinus excelsior</i> a <i>Ulmus glabra</i>, a v&nbsp;hemiboreální zóně je přimíšena <i>Picea abies</i> (Walter 1974, Gribova et al. 1980, Smirnova 2004). Lesy v&nbsp;hemiboreální zóně jsou řazeny do svazu <i>Querco roboris-Tilion cordatae</i> Solomešč et Laivi&#326;š ex Bulohov et Solomešč 2003 a jižnější lesy bez příměsi smrku do svazu <i>Aceri campestris-Quercion roboris</i> Bulohov et Solomešč 2003 (Bulohov &amp; Solomešč 2003, Onyshchenko 2009). U nás se dubohabřiny vyskytují zejména v&nbsp;nížinách a pahorkatinách severní poloviny Čech a na Moravě.</p><p class=text>Palynologická i genetická data ukazují, že významnější glaciální refugia habru obecného se nacházela na jihu Apeninského poloostrova a zejména v&nbsp;Jižních Karpatech a na Balkáně (Grivet &amp; Petit 2003). Nálezy fosilních uhlíků habrového dřeva ve sprašových sedimentech z&nbsp;posledního glaciálu v severovýchodním Maďarsku (Willis et al. 2000) však dokazují, že menší refugia ležela i blíže k&nbsp;našemu území. V pahorkatinách a horských oblastech Rumunska a východního Maďarska se habr hojně rozšířil již ve středním holocénu, tj. dříve než buk (Magyari 2002). V&nbsp;nížinách na Břeclavsku se habr vyskytoval už v&nbsp;raném atlantiku (Doláková et al. 2010), ale na zbytku území dnešní České republiky se v&nbsp;holocénu šířil jako poslední z&nbsp;lesních stromů. Jeho výraznější šíření na našem území začalo přibližně před 4000 lety v&nbsp;severovýchodních Čechách (Pokorný &amp; Kuneš 2005, Pokorný 2011: 97). Expanzi habru patrně usnadňovalo narušování nížinných lesů člověkem v&nbsp;době bronzové a železné (Küster 1997, Pokorný 2002). Před 2000 let byly dubohabrové lesy hojné v&nbsp;nížinách a pahorkatinách Moravy a severní poloviny Čech, ale rozsáhlé plochy kyselých hornin moldanubického plutonu jižně od Prahy pravděpodobně zpomalily jeho migraci do jižních a západních Čech. Proto dnes habr chybí například v&nbsp;údolích střední Otavy, dolního toku jihočeské Blanice a horní Vltavy, přestože jsou tam příznivé podmínky pro jeho výskyt; v&nbsp;těchto územích rostou na mezických stanovištích lesy s&nbsp;dubem letním (<i>Quercus robur</i>) a lípou srdčitou (<i>Tilia cordata</i>), v&nbsp;jejichž podrostu se vyskytují druhy typické pro dubohabřiny (Moravec 1964, Neuhäuslová et al. 1998). Migraci habru na jih Čech však mohlo omezovat také řidší osídlení tohoto území: habr zde zřejmě neměl tak dobrou možnost šíření v&nbsp;narušovaných lesních porostech, jak tomu bylo v&nbsp;hustě osídlených nížinách (Pokorný 2002).</p><p class=text>Ne zcela jednoznačné jsou názory na rozsah potenciálního rozšíření dubohabřin u nás, zejména ve vztahu k&nbsp;potenciálnímu rozšíření bučin. Buk je oproti habru o něco citlivější na letní přísušky a pozdní jarní mrazy přicházející v&nbsp;době rašení listů (Ellenberg &amp; Leuschner 2010). Proto je u nás buk rozšířen hlavně ve vyšších pahorkatinách až horách, kde listy raší o něco později než v&nbsp;nížinách, a to zpravidla v&nbsp;době, kdy už pozdní mrazy nehrozí. Naopak habr převládá v&nbsp;lesích nížin až pahorkatin s&nbsp;kontinentálním typem podnebí, kde jsou krátkodobé mrazy v&nbsp;době rašení listů poměrně časté. Rozdílná citlivost obou druhů na pozdní mrazy může být také příčinou toho, že ve vyšších pahorkatinách bučiny často převládají na chladných plošinách a severních svazích, zatímco dubohabřiny jsou častější na teplejších a klimaticky kontinentálnějších jižních svazích nebo nižších částech říčních údolí (Chytrý &amp; Tichý 1998). Dále je habr oproti buku poněkud zvýhodněn na těžkých, málo provzdušněných půdách, které mohou být mírně zamokřené, anebo naopak silně vysychavé, zejména na jaře a v&nbsp;létě. V&nbsp;takových podmínkách se může habr zmlazovat i růst lépe než buk (Müller in Oberdorfer 1992: 157&ndash;172).</p><p class=text>Přes tyto rámcové klimatické rozdíly mezi bukem a habrem bylo jejich rozšíření silně ovlivněno lesním hospodařením v&nbsp;minulosti. V&nbsp;době římské se podle pylových analýz buk vyskytoval poměrně hojně i v&nbsp;nížinách (Pokorný 2002) a větší rozšíření habru na úkor buku mohlo být až důsledkem intenzivnějšího využívání lesů ve středověku. Velká část našich nížinných lesů byla ve středověku obhospodařována jako pařeziny s dobou obmýtí kratší než 10 let (Szabó 2010a). Ve srovnání s&nbsp;bukem se habr zmlazuje z&nbsp;pařezových výmladků mnohem lépe (Ellenberg &amp; Leuschner 2010), a mohl se tak ve výmladkových lesích šířit. Mapa potenciální přirozené vegetace České republiky (Neuhäuslová et al. 1998) předpokládá potenciální rozšíření dubohabřin na poměrně rozsáhlém území, je však velmi pravděpodobné, že zejména ve vyšších pahorkatinách by na části tohoto území byly přirozenou vegetací bučiny (Boublík et al. 2007a). Po prodloužení doby obmýtí od 18. století a následném ukončení výmladkového hospodaření v&nbsp;lesích ve 20. století se v&nbsp;některých porostech dubohabřin šíří buk (Vera 2000), který je konkurenčně silnější díky svému vyššímu vzrůstu a delšímu věku (Ellenberg &amp; Leuschner 2010).</p><p class=text>Nejen vztahy mezi habrem a bukem, ale také dynamika dvou hlavních dřevin dubohabrových lesů, dubu a habru, byla v&nbsp;minulosti ovlivněna lesním hospodařením. Pro generativní regeneraci a úspěšné odrůstání potřebuje dub dostatek světla (Vera 2000), habr však má hustě olistěnou korunu a vytváří poměrně silný zástin. Většina dnešních smíšených porostů habru a dubu je pozůstatkem bývalých pastevních nebo středních lesů, ve kterých byl dub záměrně podporován jako zdroj tvrdého dřeva pro výrobu nábytku, trámů, podlah a sudů. Při smýcení lesa byly některé duby zpravidla ponechávány jako výstavky, zatímco habry byly použity převážně na palivové dříví a nechaly se spontánně obnovit z&nbsp;pařezů. Dnešní přerostlé pařeziny jsou stinné lesy s&nbsp;vysokým stromovým patrem, ve kterých se dub přirozeně nezmlazuje. Pokud by byly ponechány samovolnému vývoji bez většího narušování, po dožití současné generace dubu by v&nbsp;nich pravděpodobně zcela převládl habr. Habr se rovněž šíří do mezičtějších typů teplomilných doubrav, které se postupně mění na dubohabřiny. Tento proces byl podrobně dokumentován v&nbsp;Polsku (Kwiatkowska &amp; Wyszomirski 1988, Jakubowska-Gabara 1993, 1996), ale probíhá i v&nbsp;našich doubravách, jak naznačuje například dlouhodobé sledování vegetace Milovického lesa na jižní Moravě (Hédl et al. 2010).</p><p class=text>Floristickou variabilitu středoevropských dubohabřin určují jednak fytogeografické rozdíly mezi různými oblastmi jejich výskytu, jednak vlastnosti stanoviště. Rozpoznání těchto fytogeografických rozdílů vedlo k&nbsp;popisu geograficky vymezených asociací nebo podsvazů dubohabřin (Oberdorfer 1957, Traczyk 1962, Neuhäuslová-Novotná 1964). V&nbsp;hrubém měřítku střední Evropy jsou tyto asociace poměrně dobře vyhraněné, ale v&nbsp;přechodných územích se prolínají a geografická variabilita dubohabřin je výrazně modifikována vlastnostmi stanoviště (Knollová &amp; Chytrý 2004); například dubohabřiny odpovídající panonskému typu se na suchých bazických půdách mohou vyskytovat i mimo panonskou oblast. Syntetické přehledy vegetace českých dubohabřin z&nbsp;posledních desetiletí (Neuhäusl in Moravec et al. 1982: 102&ndash;152, Neuhäuslová in Neuhäuslová et al. 1998: 84&ndash;102, Neuhäuslová in Moravec et al. 2000: 70&ndash;115) však tyto ekologicky podmíněné rozdíly odrážely pouze na úrovni subasociací, zatímco rozšíření jednotlivých asociací vymezovaly poměrně schematicky dosti ostrými geografickými hranicemi.</p><p class=text>Zde předložená koncepce klasifikace dubohabřin odráží a prolíná oba zdroje variability v&nbsp;druhovém složení, geografické i ekologické, a vymezuje hranice mezi asociacemi tak, aby sledovaly výraznější rozdíly v&nbsp;druhovém složení. V&nbsp;západní části střední Evropy jsou zastoupeny dvě hlavní asociace (Oberdorfer 1957): (1) <i>Galio sylvatici-Carpinetum betuli</i>, rozšířené v&nbsp;kontinentálnějších oblastech jižního a středního Německa a Českého masivu od severního Rakouska přes Českou republiku po jihozápadní Polsko, a (2) <i>Stellario holosteae-Carpinetum betuli</i>, hojné zejména v&nbsp;oceanické severozápadní části střední Evropy, severním Německu a severozápadním Polsku. Areály těchto asociací se však výrazně prolínají, protože první z&nbsp;nich zasahuje na suchých bazických půdách i do severozápadního Německa (Dierschke 1986), zatímco druhá se na vlhkých půdách nezřídka vyskytuje v&nbsp;Českém masivu.</p><p class=text>Dubohabřiny východní části střední Evropy jsou od západnějších typů vymezeny areálovou hranicí některých východně rozšířených druhů, především ostřice chlupaté (<i>Carex pilosa</i>), která je častou dominantou bylinného patra, ale také <i>Cruciata verna</i>, <i>Galium intermedium</i> aj. Ve východní části střední Evropy lze rozeznat tři výrazné fytogeograficky vymezené skupiny dubohabřin: (1) dubohabřiny středního a východního Polska, vyskytující se za hranicí areálu buku, v&nbsp;nichž chybějí některé druhy, které jsou běžné na Malopolské vysočině a v Karpatech, kromě buku zejména <i>Abies alba</i>, <i>Euphorbia amygdaloides</i> a <i>Salvia glutinosa</i>; (2) dubohabřiny Malopolské vysočiny a Západních Karpat a (3) dubohabřiny Panonské pánve a pahorkatin na jejích obvodech. Traczyk (1962) sdružil všechny dubohabřiny východní části Polska od Karpat po Mazurskou jezerní plošinu do jediné geograficky vymezené asociace <i>Tilio cordatae-Carpinetum betuli</i> Traczyk 1962, ve které rozlišil několik regionálních variant (viz také J. M. Matuszkiewicz 2001). Domníváme se, že takto široce pojatou asociaci je vhodnější rozdělit do dvou asociací odpovídajících prvním dvěma výše uvedeným geografickým skupinám. S&nbsp;ohledem na typifikaci asociace <i>Tilio cordatae-Carpinetum betuli</i> fytocenologickým snímkem ze severního Polska (Neuhäuslová in Moravec et al. 2000: 70&ndash;115) je při takovém rozdělení nutno zachovat jméno <i>Tilio cordatae-Carpinetum betuli</i> pro první skupinu, a potom pro druhou skupinu je k&nbsp;dispozici jméno <i>Carici pilosae-Carpinetum betuli</i> Neuhäusl &amp; Neuhäuslová-Novotná 1964. Čeští autoři (Neuhäusl &amp; Neuhäuslová-Novotná 1972b a následující práce) označovali jménem <i>Tilio cordatae-Carpinetum betuli</i> nevyhraněné porosty dubohabřin ze severní Moravy a Slezska, které však podle statistické analýzy reprezentativního souboru fytocenologických snímků spadají do variability ostatních asociací rozlišovaných na území České republiky (Knollová &amp; Chytrý 2004). Domníváme se proto, že asociace <i>Tilio cordatae-Carpinetum betuli</i> se na území České republiky nevyskytuje. Poslední skupina východních dubohabřin, dubohabřiny panonské, spadají na území České republiky do asociace <i>Primulo veris-Carpinetum betuli</i> Neuhäusl et Neuhäuslová in Neuhäuslová-Novotná 1964. Na rozdíl od předchozích přehledů vegetace našich dubohabřin ji však nechápeme jako striktně vázanou na panonskou oblast. Na suchých bazických půdách se totiž i ve středních Čechách nacházejí porosty podobné dubohabřinám panonské oblasti, které lze považovat za exklávní výskyty asociace <i>Primulo veris-Carpinetum betuli</i>. V&nbsp;Maďarsku je však rozlišováno několik dalších asociací panonských dubohabřin (Borhidi et al. 2012), které zřejmě vyžadují syntaxonomickou revizi.</p><p class=text>Na rozdíl od předchozích přehledů českých dubohabřin nerozlišujeme jako samostatnou asociaci vegetaci hájů za hranicí areálu habru v&nbsp;západních a jižních Čechách. Moravec (1964) pro tuto vegetaci vymezil asociaci <i>Stellario holosteae-Tilietum cordatae</i> Moravec 1964, která je však oproti asociaci <i>Galio sylvatici-Carpinetum betuli</i> vymezena jen absencí habru a několika málo dalších druhů. Velmi podobné ochuzené porosty se však místy vyskytují i uvnitř areálu habru, a proto považujeme <i>Stellario-Tilietum</i> za součást variability asociace <i>Galio sylvatici-Carpinetum betuli.</i> Rovněž nerozlišujeme asociaci <i>Tilio-Betuletum</i> Passarge 1957 (syn. <i>Tilio-Quercetum</i> Passarge 1962), do které Neuhäusl &amp; Neuhäuslová-Novotná (1968) zařadili doubravy na kyselých chudých půdách v&nbsp;nížinách a na plošinách středních Čech; tyto lesy spadají do rozsahu variability acidofilních doubrav asociace <i>Luzulo luzuloidis-Quercetum petraeae</i>.</p><p class=text>V&nbsp;oblasti soutoku Moravy a Dyje u Lanžhota a vzácně i jinde v&nbsp;Dolnomoravském úvalu se na vyvýšených místech říčních niv, místně označovaných jako hrúdy, vyvíjejí porosty s&nbsp;převahou habru a příměsí jasanu úzkolistého (<i>Fraxinus angustifolia</i>) a lípy srdčité (<i>Tilia cordata</i>). Některé z&nbsp;těchto porostů se vyvinuly z tvrdých luhů teprve v&nbsp;posledních desetiletích po velkoplošném poklesu hladiny podzemní vody v&nbsp;souvislosti s&nbsp;regulacemi vodních toků a výstavbou vodního díla Nové Mlýny (Janik et al. 2011). Tyto porosty připomínají asociaci panonských vlhkomilných dubohabřin <i>Fraxino pannonicae-Carpinetum betuli</i> Soó et Borhidi in Soó 1962, která je udávána z&nbsp;nivy Moravy v&nbsp;přilehlé části Rakouska (Willner in Willner &amp; Grabherr 2007: 137&ndash;144). Bylinné patro jihomoravských porostů je však tvořeno převážně vlhkomilnými druhy typickými pro svaz <i>Alnion incanae</i>, zatímco druhy svazu <i>Carpinion betuli</i> jsou vzácné. Proto tyto porosty řadíme do asociace tvrdých luhů <i>Fraxino pannonicae-Ulmetum glabrae.</i>
LBC;;;Svaz <i>Fagion sylvaticae</i> zahrnuje klimaxové květnaté, mezotrofní až eutrofní, obvykle vysokokmenné lesy s&nbsp;dominantním bukem lesním (<i>Fagus sylvatica</i>) nebo jedlí bělokorou (<i>Abies alba</i>). Buk může vytvářet čisté porosty nebo porosty smíšené: v&nbsp;nižších polohách s duby (<i>Quercus petraea</i> agg. a <i>Q. robur</i>), habrem obecným (<i>Carpinus betulus</i>) a lípou srdčitou (<i>Tilia cordata</i>), ve vyšších polohách s jedlí bělokorou (<i>Abies alba</i>) a smrkem ztepilým (<i>Picea abies</i>). Jedle by za přirozených podmínek převažovala na půdách ovlivněných vysoko položenou hladinou podzemní vody, avšak pravděpodobně vlivem lidských zásahů vznikly jedlové lesy i na místech přirozeně porostlých bukem (Walentowski 1998). Na stanovištích bohatých živinami a na suťových půdách najdeme v&nbsp;bučinách a jedlinách přimíšený jasan ztepilý (<i>Fraxinus excelsior</i>), lípu velkolistou (<i>Tilia platyphyllos</i>), javor klen a mléč (<i>Acer pseudoplatanus</i> a <i>A. platanoides</i>) nebo jilm drsný (<i>Ulmus glabra</i>). Keřové patro nebývá v&nbsp;bučinách pro silné zastínění dominantním bukem výrazně vyvinuto a rostou v&nbsp;něm zejména zmlazené dřeviny stromového patra. V&nbsp;jedlinách je keřové patro bohatší, vyskytuje se v&nbsp;něm zejména bez červený (<i>Sambucus racemosa</i>), líska obecná (<i>Corylus avellana</i>) a zimolez černý (<i>Lonicera nigra</i>). V bylinném patře se obvykle vyskytují lesní mezotrofní až eutrofní druhy (např. <i>Dentaria bulbifera</i>, <i>Dryopteris filix-mas</i>, <i>Galeobdolon luteum</i> agg., <i>Galium odoratum</i>, <i>Mycelis muralis</i> a <i>Senecio nemorensis</i> agg.). Mechové patro mívá v&nbsp;bučinách malou pokryvnost nebo je vyvinuto jen na patách kmenů stromů, ležícím mrtvém dřevě a vystupujících kamenech. V&nbsp;jedlinách bývá bohatší a obsahuje mezotrofní a oligotrofní druhy, např. <i>Eurhynchium angustirete</i>, <i>Plagiomnium affine</i> s. l. a <i>Polytrichum formosum</i>.</p><p class=text>Květnaté bučiny ani jedliny nemají zřetelnou vazbu na určité horniny, ale na dobře vyvinuté čerstvě vlhké půdy. Proto se společenstva svazu <i>Fagion sylvaticae</i> nacházejí jak na bohatších bazických, tak na minerálně chudých silikátových horninách, jako jsou žuly nebo ruly. Na nich se vyvíjejí různé subtypy kambizemí, na sprašových hlínách hnědozemě a luvizemě, ve vyšších polohách kryptopodzoly. Humusové formy jsou obvykle moder nebo mulový moder a půdy mají poměrně příznivou humifikaci (Moravec in Kolbek et al. 2003a: 171&ndash;185). Porosty se vyskytují v&nbsp;širokém rozmezí nadmořských výšek, zhruba od 200 do 1200 m, ale jejich optimum leží zhruba mezi 350 a 900 m.</p><p class=text>Buk lesní se ve střední Evropě šířil přibližně od atlantiku (asi od období před 6000 lety). O něco později, zejména pak v&nbsp;subboreálu, se začala podstatně prosazovat také jedle (Pott 1997, Rybníčková &amp; Rybníček 1996a, Rybníčková &amp; Rybníček in Neuhäuslová et al. 1998: 34&ndash;42, Kozáková et al. 2011). Tyto procesy byly pravděpodobně z&nbsp;největší části závislé na změnách klimatu, a postupně se tak na velké části střední Evropy vytvořily souvislé bučiny nebo jedlobučiny, typické zejména pro vrchoviny a hory v období staršího subatlantiku (asi 2000 let před dneškem). Někteří autoři však upozorňují, že šíření buku a vznik bučin, zejména v&nbsp;nižších polohách, mohl svým vlivem podpořit i člověk (Pott 1997, Pokorný &amp; Sádlo in Kolbek et al. 2003a: 327&ndash;333, Pokorný 2005).</p><p class=text>Přirozené dynamice středoevropských klimaxových bučin byly věnovány četné studie (u nás např. Průša 1985, Vrška et al. 2002). Podle těchto a dalších prací se zdá, že dynamika přirozených bučin je řízena zejména přirozeným odumíráním dřevin nebo menšími disturbancemi způsobenými zejména větrem a těžkým sněhem. Tak se vytvářejí porostní mezery charakteristické pro tzv. malý vývojový cyklus lesa (A. Fischer 1997, Nagel et al. 2006). V&nbsp;něm se střídají stadia dorůstání, zralosti a rozpadu a fáze, při kterých se mění jak struktura, pokryvnost a výška dřevinných pater, tak do určité míry i patro bylinné (A. Fischer 1997, Míchal in Míchal &amp; Petříček 1999: 10&ndash;87, Ujházy &amp; Križová 2004, K. Král et al. 2010, Vrška et al. 2012). Po výrazných disturbancích, např. vichřicemi, se vyskytují odbočky od malého k&nbsp;velkému vývojovému cyklu, tedy k&nbsp;fázi bez stromového patra a následně k lesu přípravnému a přechodnému (Korpeľ 1995, Míchal in Míchal &amp; Petříček 1999: 10&ndash;87).</p><p class=text>Složení stromového patra se však mění také v&nbsp;závislosti na ovlivnění lesů člověkem. Jedle, která byla do 20. století v&nbsp;jedlobučinách střední Evropy hojná, pravděpodobně také díky lesní pastvě domácích zvířat a hrabání steliva, zmizela v&nbsp;minulém století kvůli zániku těchto forem hospodaření a vysokým stavům spárkaté zvěře (Vrška et al. 2009). Květnaté bučiny a jedliny zařazené do hospodářských lesů jsou obhospodařovány jako semenný, vysokokmenný les poskytující kvalitní dřevní hmotu. Při umělé obnově se v&nbsp;posledních desetiletích do bučin často vysazuje smrk, preferovaný lesním hospodářstvím.</p><p class=text>Bučiny svazu <i>Fagion sylvaticae</i> hostí mnoho ohrožených druhů rostlin a pralesovité porosty s&nbsp;dostatkem tlejícího dřeva se vyznačují také velkou diverzitou hub, mechorostů i hmyzu. Mají význam rovněž jako hnízdiště ptáků typických pro středoevropský opadavý les. V&nbsp;některých oblastech jsou ohroženy převodem na monokultury smrku nebo blokovaným odrůstáním buku a jedle vlivem okusu přemnoženou spárkatou zvěří. S&nbsp;výjimkou květnatých jedlin a horských klenových bučin se nejedná o celostátně ohroženou vegetaci.</p><p class=text>Společenstva svazu <i>Fagion sylvaticae</i> mají široké středoevropské rozšíření. Vyskytují se od severní části Pyrenejského poloostrova (Rivas-Martínez et al. 2001), jihovýchodní části Velké Británie (Rodwell 1991) a jižní Skandinávie (Dierßen 1996) přes Francii (Bardat et al. 2004), Belgii (Willner 2002), Švýcarsko (Keller et al. 1998), Německo (Müller in Oberdorfer 1992: 193&ndash;249, Rennwald 2000), Rakousko (Wallnöfer et al. in Mucina et al. 1993b: 85&ndash;236, Willner 2002, Willner in Willner &amp; Grabherr 2007), Slovinsko (Willner 2002), Českou republiku (Moravec &amp; Husová in Moravec et al. 2000: 143&ndash;169), Polsko (J. M. Matuszkiewicz 2001), Slovensko (Jarolímek et al. 2008) a Maďarsko (Willner 2002, Borhidi et al. 2012) po ukrajinské a rumunské Karpaty (Coldea 1991, Onyshchenko 2009) a možná i Bulharsko (Tzonev et al. 2006, ale srovnej Marinšek et al. 2013). Květnaté bučiny&nbsp;jihovýchodních Alp a dinárských pohoří obsahují velkou skupinu druhů vázaných na jihovýchodní Evropu a západní část Balkánského poloostrova a bývají řazeny do samostatného svazu <i>Aremonio-Fagion</i> Török et al. ex Marinček et al. 1993 (Török et al. 1989, Wallnöfer et al. in Mucina et al. 1993b: 85&ndash;236, Marinšek et al. 2013). Bučiny rumunských Karpat se někdy oddělují do svazu <i>Symphyto cordatae-Fagion</i> Vida 1959 (Coldea 1991). I v&nbsp;ostatních částech Evropy mnozí autoři člení květnaté bučiny do regionálních, fytogeograficky diferencovaných svazů či podsvazů (Dierschke 1997, 2004, Dierschke &amp; Bohn 2004, Marinšek et al. 2013). Hodnota některých z&nbsp;nich na takové syntaxonomické úrovni je ovšem sporná.</p><p class=text>Svaz <i>Fagion sylvaticae</i> se ve střední Evropě obvykle člení podle stanovištních podmínek a dominantních dřevin na několik podsvazů (Müller in Oberdorfer 1992: 193&ndash;249, Moravec &amp; Husová in Moravec et al. 2000: 141&ndash;184). Podsvaz <i>Eu-Fagenion</i> Oberdorfer 1957 (syn. <i>Asperulo-Fagenion</i> Müller 1966) podle zde přijaté klasifikace zahrnuje mezotrofní a eutrofní bučiny asociací <i>Galio odorati-Fagetum sylvaticae</i> a <i>Mercuriali perennis-Fagetum sylvaticae</i>. Podsvaz <i>Acerenion</i> Oberdorfer 1957 (syn. <i>Aceri-Fagenion</i> Ellenberg 1963) byl ustaven pro horské klenové bučiny s&nbsp;výskytem druhů vysokobylinných subalpínských niv; u nás do něj náleží asociace <i>Athyrio distentifolii-Fagetum sylvaticae</i>. Květnaté jedliny asociace <i>Galio rotundifolii-Abietetumalbae</i> jsou řazeny do podsvazu <i>Galio-Abietenion</i> Oberdorfer 1962. Někteří autoři (např. Willner 2002) považují část výše zmíněných podsvazů za samostatné svazy. Na úrovni samostatného svazu <i>Sorbo-Fagion sylvaticae</i> Hofmann in Passarge 1968 jsou v&nbsp;tomto přehledu hodnoceny vápnomilné bučiny (někdy uváděné jako podsvaz <i>Cephalanthero-Fagenion</i> Tüxen in Tüxen et Oberdorfer 1958 v&nbsp;rámci svazu <i>Fagion sylvaticae</i>; Moravec &amp; Husová in Moravec et al. 2000: 141&ndash;184, Willner in Willner &amp; Grabherr 2007: 144&ndash;166).</p><p class=text>Zde přijaté členění svazu <i>Fagion sylvaticae</i> do asociací je odlišné od klasifikace dosud používané v České republice (Moravec in Moravec et al. 1982: 187&ndash;239, Moravec in Moravec et al. 1995: 116&ndash;119, Moravec &amp; Husová in Moravec et al. 2000: 141&ndash;184). Důvodem je skutečnost, že dosavadní systém byl založen na často nevýrazných regionálních odlišnostech v&nbsp;druhovém složení bylinného patra (<i>Tilio cordatae-Fagetum</i>, <i>Tilio platyphylli-Fagetum</i> a <i>Dentario glandulosae-Fagetum</i>), na dominanci jediného druhu v&nbsp;bylinném patře (<i>Melico-Fagetum</i> a <i>Festuco altissimae-Fagetum</i>) nebo na negativní diferenciaci (<i>Violo reichenbachianae-Fagetum</i>). Zde jsme však přijali koncepci odrážející v&nbsp;první řadě ekologické odlišnosti stanovišť, které se zřetelně projevují v&nbsp;druhovém složení porostů (Willner 2002).
LBD;;;Svaz zahrnuje vápnomilné a teplomilné lesy s&nbsp;dominantním bukem lesním (<i>Fagus sylvatica</i>) a&nbsp;účastí světlomilných a vápnomilných druhů (Willner 2002). V keřovém patře jsou to zejména <i>Acer campestre</i>, <i>Berberis vulgaris</i>, <i>Cornus sanguinea</i>, <i>Rhamnus cathartica</i> a <i>Sorbus aria</i> agg., v&nbsp;některých oblastech i <i>Cornus mas</i>. V&nbsp;bylinném patře se kromě druhů mezotrofních a eutrofních bučin (např. <i>Actaea spicata</i>, <i>Asarum europaeum</i>, <i>Galium odoratum</i>, <i>Mercurialis perennis</i> a <i>Mycelis muralis</i>) vyskytují druhy světlých lesů nižších poloh a druhy bazifilní (např. <i>Carex digitata</i>, <i>Convallaria majalis</i>, <i>Hepatica nobilis</i>, <i>Lathyrus niger</i>, <i>Melittis melissophyllum</i>, <i>Primula veris</i> a <i>Tanacetum corymbosum</i>), mezi nimi často orchideje (např. <i>Cephalanthera damasonium</i>, <i>C. rubra</i>, <i>Epipactis helleborine</i> agg. a <i>Neottia nidus-avis</i>). Na skalních stanovištích rostou reliktní světlomilné druhy typické pro pěchavové a suché trávníky, např. <i>Anthericum ramosum</i>, <i>Carex humilis</i>, <i>Sesleria caerulea</i> a <i>Teucrium chamaedrys</i>. Mechové patro je výrazněji vyvinuto pouze na skalních stanovištích.</p><p class=text>Vápnomilné bučiny najdeme na vápnitých substrátech, zejména vápencích, opukách a vápnitých pískovcích, vzácněji i na bazických silikátových horninách. Společenstva svazu se vyskytují na svazích různé orientace a půdách o různé hloubce a s&nbsp;rozmanitým vodním režimem. Na vysychavých skalních stanovištích jde zejména o rendziny a pararendziny, na hlubších substrátech o kambizemě (Boublík et al. 2007b).</p><p class=text>Porosty tohoto svazu jsou pro výskyt vzácných rostlinných druhů často zařazeny do sítě maloplošných chráněných území. Pokud jsou lesy hospodářskými, bývají obhospodařovány jako les vysoký. Porosty na vysychavých stanovištích s&nbsp;mělkou půdou byly dříve obhospodařovány jako lesy nízké (pařeziny), což ukazuje charakter růstu stromů, které často vytvářejí několikakmenné&nbsp;polykormony.</p><p class=text>Společenstva vápnomilných bučin jsou uváděna z&nbsp;Francie (Bardat et al. 2004), Švýcarska (Keller et al. 1998), Německa (Müller in Oberdorfer 1992: 193&ndash;249), Rakouska (Willner in Willner &amp; Grabherr 2007: 144&ndash;166), Polska (J. M. Matuszkiewicz 2001), Slovenska (Ujházyová &amp; Ujházy 2012), Maďarska (Kevey 2008), Ukrajiny (Onyshchenko 2009), Slovinska, Chorvatska (Willner 2002) a Bulharska (Tzonev et al. 2006). Centrum jejich diverzity leží v&nbsp;alpské a karpatské oblasti.</p><p class=text>Vápnomilné bučiny jsou často hodnoceny na úrovni podsvazu v&nbsp;rámci svazu <i>Fagion sylvaticae</i> (Moravec &amp; Husová in Moravec et al. 2000: 141&ndash;184, Willner in Willner &amp; Grabherr 2007: 144&ndash;166). Kromě podsvazu <i>Cephalanthero-Fagenion</i> Tüxen et Oberdorfer 1958, který má středoevropský areál, se rozlištuje také <i>Ostryo-Fagenion</i> Borhidi ex Soó 1964, zahrnující vápnomilné bučiny jihovýchodní Evropy s&nbsp;ilyrskými druhy (Willner 2002). Druhý podsvaz je však některými autory řazen do svazu <i>Aremonio-Fagion</i> Török et al. ex Marinček et al. 1993 (Marinšek et al. 2013). Vzhledem k&nbsp;výrazné floristické odlišnosti od ostatních bučin svazu <i>Fagion sylvaticae</i> rozlišujeme v&nbsp;tomto přehledu vápnomilné bučiny na úrovni svazu. Řadíme do něj jedinou asociaci <i>Cephalanthero damasonii-Fagetum sylvaticae</i>.
LBE;;;Svaz zahrnuje acidofilní vysokokmenné lesy s&nbsp;dominantním bukem lesním (<i>Fagus sylvatica</i>) nebo jedlí bělokorou (<i>Abies alba</i>). Acidofilní bučiny (nikoli však jedliny) představují jedny z&nbsp;nejrozšířenějších listnatých lesů na tvrdých silikátových horninách ve střední Evropě. Typická je malá úživnost substrátu, která neumožňuje rozvoj druhů náročných na živiny. Acidotolerantní lesní druhy zde naopak nalézají jedno z&nbsp;optim svého výskytu; další jsou jednak v&nbsp;acidofilních doubravách nebo borech navazujících v&nbsp;teplejších nebo sušších podmínkách, jednak ve smrčinách. Jelikož je acidofytů ve středoevropské flóře poměrně málo (Ewald 2003, Chytrý et al. 2003), je i druhové bohatství acidofilních lesů omezené.</p><p class=text>V&nbsp;České republice se&nbsp;svaz <i>Luzulo-Fagion</i> vyskytuje v širokém rozpětí nadmořských výšek, od nížin po kontakt s&nbsp;horskými smrčinami (přibližně 200&ndash;1200 m n. m., výjimečně výše; Vacek &amp; Hejcman 2012), a na široké škále geologických podkladů. Mezi nimi převládají kyselé magmatity a metamorfity (Český masiv) nebo flyšové sedimenty (karpatská část Moravy). Acidofilní bučiny téměř scházejí v&nbsp;nížinách s&nbsp;hlubokými půdami, jako je Polabí nebo moravské úvaly. Půdy jsou oligotrofní až mezotrofní kambizemě, kryptopodzoly, podzoly, rankery, někdy až regozemě. Svrchní organominerální horizont má často mocnost pouze do 5 cm. Opad se rozkládá pomalu a za určitých okolností se hromadí. Vodní režim je vyrovnaný, na extrémnějších stanovištích mohou půdy mírně vysychat. Na konkávních tvarech reliéfu jsou půdy ve spodních horizontech ovlivněny vodou (oglejené).</p><p class=text>S&nbsp;přibývající nadmořskou výškou roste podíl smrku ztepilého (<i>Picea abies</i>), naopak v&nbsp;nižších polohách bývá přimíšen dub zimní (<i>Quercus petraea</i> agg.). Další dřeviny se vyskytují v&nbsp;malé míře. Na živinami bohatších stanovištích jedlin to může být bez červený (<i>Sambucus racemosa</i>) a v&nbsp;horských bučinách jeřáb ptačí (<i>Sorbus aucuparia</i>). V&nbsp;jedlinách se poměrně často nachází poloparazit jedle jmelí bílé jedlové (<i>Viscum album</i> subsp. <i>abietis</i>). Acidofilní bučiny a jedliny jsou většinou druhově chudé, někdy až extrémně. Bylinné patro může někdy úplně chybět: tyto tzv. holé nebo nahé bučiny (<i>Fagetum nudum</i>) bývají někdy popisovány spolu s acidofilními bučinami (T. Kučera &amp; Chytrý in Chytrý et al. 2010b: 293&ndash;305). Příčiny jejich vzniku nejsou jednoznačné a patrně je jich více (A. Kučera 2011), zřejmě však souvisejí spíš s&nbsp;konkurenčním vlivem buku (opad, zastínění a půdní vlhkost) než s&nbsp;kyselostí substrátu. Ve fytocenologickém systému lze středoevropské holé bučiny zařadit pouze na úroveň třídy (<i>Carpino-Fagetea</i>).</p><p class=text>V&nbsp;bylinném patře acidofilních bučin a jedlin zpravidla chybějí druhy náročné na půdní živiny. Uplatňují se v&nbsp;něm především acidotolerantní lesní druhy (např. <i>Avenella flexuosa</i>, <i>Hieracium murorum</i>, <i>Luzula luzuloides</i>, <i>Maianthemum bifolium</i> a <i>Vaccinium myrtillus</i>), případně druhy mírně náročnější na kvalitu humusu (např. <i>Athyrium filix-femina</i>, <i>Festuca altissima</i>, <i>Gymnocarpium dryopteris</i>, <i>Mycelis muralis</i>, <i>Oxalis acetosella</i>, <i>Prenanthes purpurea</i>, <i>Senecio nemorensis</i> agg. a <i>Solidago virgaurea</i>). Stabilně jsou zastoupeny kapradě <i>Dryopteris carthusiana</i> a <i>D. dilatata</i>, v&nbsp;chladnějších polohách pak <i>D. expansa</i>. Acidofilní bučiny výše položených stanovišť mají výraznější zastoupení horských druhů (např. <i>Blechnum spicant</i>, <i>Gentiana asclepiadea</i>, <i>Homogyne alpina</i>, <i>Huperzia selago</i>, <i>Luzula sylvatica</i> a <i>Polygonatum verticillatum</i>) a často v&nbsp;nich převládají třtiny (<i>Calamagrostis villosa</i>, méně <i>C. arundinacea</i>). Acidofilní jedliny se vyznačují výskytem acidofytů <i>Carex pilulifera</i> a <i>Luzula pilosa</i>. Rozvoj mechového patra závisí na vlhkostních poměrech; často se vyskytují druhy <i>Dicranella heteromalla</i>, <i>Hypnum cupressiforme</i> s. l., <i>Paraleucobryum longifolium</i>, <i>Plagiomnium affine</i> s. l. a <i>Polytrichum formosum</i>, na extrémně kyselých půdách pak <i>Cladonia</i> spp., <i>Dicranum scoparium</i> nebo <i>Leucobryum glaucum</i> s. l.</p><p class=text>V&nbsp;předloženém pojetí zahrnuje u nás svaz <i>Luzulo-Fagion</i> čtyři asociace: dvě s&nbsp;dominantním bukem a dvě s dominantní jedlí. Členění acidofilních bučin odráží rozdíly v&nbsp;nadmořské výšce, zatímco členění jedlin, které jsou výškově omezenější než bučiny, odráží rozdíly v&nbsp;úživnosti substrátu. Hlavní jednotkou acidofilních bučin je široce vymezená asociace <i>Luzulo luzuloidis-Fagetum sylvaticae</i>, zatímco horské acidofilní bučiny jsou definovány zastoupením horských druhů a klasifikovány do asociace <i>Calamagrostio villosae-Fagetum sylvaticae</i>. Toto členění zachovává pojetí předchozích přehledů české vegetace (Husová &amp; Moravec in Moravec et al. 1982: 239&ndash;250, Moravec in Moravec et al. 1995: 111&ndash;122, Husová &amp; Moravec in Moravec et al. 2000: 184&ndash;201). Kvůli nedostatečné floristické diferenciaci se nepodařilo rozlišit asociaci <i>Melampyro-Fagetum</i> Oberdorfer 1957, jejíž výskyt uvádí Willner (2002) z&nbsp;různých zemí střední Evropy včetně České republiky. Většinu porostů kyselých jedlin lze řadit k asociaci <i>Luzulo-Abietetum albae</i>; jde o společenstvo paralelní k&nbsp;podhorským acidofilním bučinám. Nově pro Českou republiku rozlišujeme extrémně chudé a kyselé jedliny asociace <i>Vaccinio myrtilli-Abietetum albae</i>.</p><p class=text>Kyselé bučiny jsou doloženy od západní části temperátní zóny Evropy (Rodwell 1991, Müller in Oberdorfer 1992: 193&ndash;249, Rivas-Martínez et al. 2001) přes střední po jihovýchodní Evropu (Horvat et al. 1974, Willner 2002, Tzonev et al. 2006, Borhidi et al. 2012). Na východ od Karpat však chybějí (Onyshchenko 2009). Acidofilní jedliny mají menší středoevropský areál, což je dáno omezenějším rozšířením jedle bělokoré. Kyselé bučiny jsou obvykle klasifikovány do svazu <i>Luzulo-Fagion</i>, někdy se však řadí na různých úrovních mezi kyselé doubravy (Wallnöfer et al. in Mucina et al. 1993b: 85&ndash;236, Dierßen 1996, Rennwald 2000) nebo se hodnotí jako podsvaz svazu <i>Fagion sylvaticae</i> (Müller in Oberdorfer 1992: 193&ndash;249). Svaz <i>Luzulo-Fagion</i> se někdy dále člení na podsvazy bučin (<i>Luzulo-Fagenion</i>) a jedlin (<i>Vaccinio-Abietenion</i> Oberdorfer 1962).
LBF;;;Svaz <i>Tilio-Acerion</i> zahrnuje suťové, roklinové a skalní listnaté lesy s&nbsp;hojným zastoupením na živiny náročných listnáčů, zejména javoru mléče a klenu (<i>Acer platanoides</i> a <i>A. pseudoplatanus</i>), jilmu drsného (<i>Ulmus glabra</i>), jasanu ztepilého (<i>Fraxinus excelsior</i>) a lípy srdčité a velkolisté (<i>Tilia cordata</i> a <i>T. platyphyllos</i>). Tyto stromy doprovázejí druhy kontaktních společenstev, v&nbsp;nižších polohách zejména habr obecný (<i>Carpinus betulus</i>) a duby (<i>Quercus</i> spp.), ve&nbsp;středních a vyšších polohách jedle bělokorá (<i>Abies alba</i>) a buk lesní (<i>Fagus sylvatica</i>). V&nbsp;podrostu se vyskytují obecně rozšířené nitrofilní a mezotrofní druhy středoevropských lesů (např. <i>Galeobdolon luteum</i> agg., <i>Galium odoratum</i>, <i>Impatiens noli-tangere</i>, <i>Mercurialis perennis</i> a <i>Oxalis acetosella</i>) a hojné jsou i kapraďorosty (např. <i>Athyrium filix-femina</i> a <i>Dryopteris filix-mas</i>).</p><p class=text>Suťové a skalní lesy se vyskytují na celém území České republiky s&nbsp;výjimkou nejvyšších horských poloh (od supramontánního stupně výše) a rovinatých nížin. Jde o azonální vegetaci vázanou na strmé kamenité i hlinité svahy, vrcholy kopců, skalní výchozy a koluviální (deluviální) terény. Tyto lesy jsou nejhojnější na svazích&nbsp;říčních a potočních údolí a na dalších strmých svazích ve vrchovinách a hornatinách. Charakteristickými půdními typy jsou suťové rankery, případně rendziny a pararendziny. Méně časté jsou kambizemě rankerové, litozemě a případně i koluvizemě. Tyto půdy jsou povětšinou dobře zásobené živinami a obvykle mají příznivý vodní režim a dobrou biologickou aktivitu (Ellenberg &amp; Leuschner 2010). Podloží je velmi různorodé, od kyselých silikátových hornin (např. buližníků, žul a rul) po horniny bazické (spility, vápnité pískovce a vápence).</p><p class=text>Společenstva svazu <i>Tilio-Acerion</i> jsou považována za pokračování smíšených lesů holocenního klimatického optima (atlantiku), tedy porostů, do kterých se ještě nerozšířil buk lesní (Rybníčková &amp; Rybníček in Neuhäuslová et al. 1998: 34&ndash;42). Podobnost nacházíme jak v&nbsp;ekologických podmínkách stanovišť (živinami a vodou dobře zásobené půdy, vysoká a relativně konstantní vzdušná vlhkost), tak i v druhovém složení stromového patra. V&nbsp;něm převládají tzv. ušlechtilé listnáče (javory, lípy, jasan ztepilý a jilm drsný). Jejich dominantní postavení na stanovištích suťových lesů je umožněno oslabenou konkurenceschopností buku jako základní dřeviny zonální klimaxové vegetace, a to kvůli občasným pohybům svahu nebo suti. Rovněž druhově bohaté bylinné patro s&nbsp;výrazným zastoupením druhů náročných na živiny a vyrovnaný vodní režim je asi podobné smíšeným lesům holocenního klimatického optima, ač konkrétní údaje o složení bylinného patra středoholocenních lesů chybějí.</p><p class=text>V porostní&nbsp;dynamice suťových lesů se vyskytují fáze s&nbsp;plně zapojeným stromovým patrem, fáze rozvolněných lesů s&nbsp;velkou pokryvností nitrofilních bylin a kapraďorostů i stadia keřová. Vegetace svazu <i>Tilio-Acerion</i> je důležitá pro ochranu biodiverzity hub a rostlin. V&nbsp;některých pahorkatinách jsou to jediná stanoviště mezotrofních a nitrofilních lesních rostlinných druhů. Je tedy nevhodný jejich převod na smrkové monokultury, které na těchto stanovištích navíc trpí hnilobami. Pro dlouhodobou existenci společenstev v&nbsp;říčních údolích je důležité zachovat přirozenou dynamiku vodních toků včetně povodní, které narušují a erodují báze svahů, a obnovují tak svahové pohyby.</p><p class=text>Společenstva tohoto svazu jsou rozšířena od Pyrenejského poloostrova (Campos et al. 2011), Velké Británie (Rodwell 1991) a jižní Skandinávie (Dierßen 1996) po jihovýchodní Evropu. Jsou udávána z Francie (Bardat et al. 2004), Itálie (Clot 1990, Košir et al. 2008), Belgie (Clot 1990), Švýcarska (Keller et al. 1998), Německa (Müller in Oberdorfer 1992: 173&ndash;192, Pott 1995, Rennwald 2000), Rakouska (Willner in Willner &amp; Grabherr 2007: 127&ndash;136), Polska (J. M. Matuszkiewicz 2001), Slovenska (Jarolímek et al. 2008), Maďarska (Kevey 2008), Slovinska, Chorvatska, Bosny a Hercegoviny, Srbska, Makedonie a Řecka (Košir et al. 2008), Bulharska (Tashev in Biserkov et al. 2011: 336&ndash;337) a Ukrajiny (Onyshchenko 2009).</p><p class=text>Společenstva suťových a skalních lesů se někdy člení na dvě velké skupiny podle vlhkosti půdy a druhového složení. Jednu skupinu tvoří společenstva na vlhčích stanovištích s&nbsp;javory, jasanem ztepilým a jilmem drsným, druhou skupinu společenstva s&nbsp;účastí suchomilných a světlomilných bylin a keřů a s&nbsp;dominujícími lipami (Clot 1990, Wallnöfer et al. in Mucina et al. 1993b: 85&ndash;236, Willner in Willner &amp; Grabherr 2007: 127&ndash;136). Do první skupiny patří z&nbsp;asociací rozlišených v&nbsp;tomto přehledu <i>Mercuriali perennis-Fraxinetum excelsioris</i> a <i>Arunco dioici-Aceretum pseudoplatani</i>, do druhé skupiny <i>Aceri-Tilietum</i> a <i>Seslerio albicantis-Tilietum cordatae</i>. Müller (in Oberdorfer 1992: 173&ndash;192) navrhl podrobnější členění s podsvazy <i>Deschampsio flexuosae-Acerenion pseudoplatani</i> Müller 1992 pro acidofilní suťové lesy, <i>Tilienion platyphylli</i> (Moor 1973) Müller 1992 pro teplomilné lipiny, <i>Lunario-Acerenion pseudoplatani</i> (Moor 1973) Müller 1992 pro smíšené humózní klenové lesy a <i>Clematido vitalbae-Corylenion avellanae</i> (Hofmann 1958) Müller 1992 pro lískové křoviny na sutích.</p><p class=text>Kromě níže popisovaných asociací byly z&nbsp;České republiky uváděny také asociace <i>Scolopendrio-Fraxinetum</i> Schwickerath 1938 a <i>Lunario-Aceretum</i> Schlüter in Grüneberg et Schlüter 1957 (Husová in Moravec et al. 1982: 152&ndash;187, Moravec in Moravec et al. 1995: 111&ndash;122, Husová in Moravec et al. 2000: 115&ndash;141). Porosty řazené do první asociace jsou u nás vyvinuty vzácně a fragmentárně, v&nbsp;porovnání s&nbsp;porosty v&nbsp;Alpách a v Karpatech s velmi&nbsp;ochuzeným a netypickým druhovým složením, a proto tuto asociaci nerozlišujeme. V&nbsp;našem pojetí spadají ochuzené české porosty zhruba stejnou měrou do variability asociací <i>Mercuriali perennis-Fraxinetum excelsioris</i> a <i>Arunco dioici-Aceretumpseudoplatani</i>. Porosty s&nbsp;dominantní měsíčnicí vytrvalou (<i>Lunaria rediviva</i>), klasifikované dříve do asociace <i>Lunario-Aceretum</i>, řadíme společně s&nbsp;lesy s&nbsp;dominující udatnou lesní (<i>Aruncus dioicus</i>) do asociace <i>Arunco dioici-Aceretum pseudoplatani</i>.
LCA;;;Svaz <i>Quercion pubescenti-petraeae</i> zahrnuje vegetaci bazifilních teplomilných doubrav vyskytující se nejčastěji v&nbsp;územích s&nbsp;členitým reliéfem na horninách bohatých vápníkem. V rozvolněném až téměř zapojeném stromovém patře obvykle převládají duby, nejčastěji dub zimní (<i>Quercus petraea</i> agg.) nebo šipák (<i>Q. pubescens</i> agg.), méně často dub letní (<i>Q. robur</i>). Přimíšeny mohou být další teplomilné a světlomilné dřeviny (zejména <i>Sorbus aria</i> agg. a <i>S. torminalis</i>) a mezofilní stromy nebo keře (především <i>Acer campestre</i>, <i>Carpinus betulus</i>, <i>Fraxinus excelsior</i> a <i>Tilia cordata</i>). Keřové patro může být velmi dobře vyvinuté, zejména na prosvětlených, relativně mezických a živinami bohatých stanovištích, kde jeho pokryvnost nezřídka přesahuje 50 %, může však také chybět. Pokud je vyvinuto, bývá mnohdy druhově velmi bohaté, přičemž k nejčastějším druhům patří <i>Cornus mas</i>, <i>C. sanguinea</i>, <i>Corylus avellana</i>, <i>Crataegus</i> spp., <i>Euonymus verrucosus</i>, <i>Ligustrum vulgare</i>, <i>Rhamnus cathartica</i> a mladí nebo zakrslí jedinci druhů stromového patra. Submediteránní bazifilní teplomilné doubravy patří mezi druhově nejbohatší lesní společenstva, což je umožněno rozvolněným stromovým a keřovým patrem, jež propouštějí dostatečné množství světla pro rozvoj bohatého bylinného podrostu. V&nbsp;něm se může uplatnit velké množství druhů bazifilních suchých trávníků a lesních lemů. Zápoj stromového a keřového patra se zvětšuje na poněkud vlhčích a živinami bohatších stanovištích, přičemž druhové bohatství klesá. K&nbsp;hlavním dominantám bylinného patra patří graminoidy suchých trávníků (zejména <i>Brachypodium pinnatum</i>, <i>Carex humilis</i> a <i>Festuca rupicola</i>) a druhy suchých bylinných lemů (zejména <i>Buglossoides purpurocaerulea</i>, <i>Dictamnus albus</i> a <i>Teucrium chamaedrys</i>). Druhové složení podrostu i jeho pokryvnost jsou velmi proměnlivé v&nbsp;závislosti na dostupnosti světla a živin. Zatímco ve světlých oligotrofních porostech převažují druhy suchých trávníků a bylinných lemů (vedle výše jmenovaných nejčastěji <i>Anthericum ramosum</i>, <i>Bupleurum falcatum</i>, <i>Clinopodium vulgare</i>, <i>Euphorbia cyparissias</i>, <i>Polygonatum odoratum</i>, <i>Securigera varia</i>, <i>Tanacetum corymbosum</i> a <i>Viola hirta</i>), na stinnějších a živinami bohatších stanovištích přibývají hájové druhy (např. <i>Fragaria moschata</i>, <i>Hepatica nobilis</i>, <i>Lathyrus niger</i>, <i>L. vernus</i>, <i>Poa nemoralis</i> a <i>Primula veris</i>). Nezřídka jsou výrazně zastoupeny nitrofilní druhy (např. <i>Alliaria petiolata</i>, <i>Campanula rapunculoides</i>, <i>Galium aparine</i> a <i>Geum urbanum</i>), zejména na relativně vlhčích a živinami bohatších stanovištích a tam, kde dochází k narušování půdního povrchu (nejčastěji přemnoženou zvěří) nebo k&nbsp;rychlému sukcesnímu vývoji vegetace. Tento vývoj lze pozorovat především v&nbsp;porostech silně ovlivněných člověkem, ať už v&nbsp;minulosti tradičním hospodařením a jeho následným ukončením (Hofmeister et al. 2004, Hédl 2005), nebo v&nbsp;současnosti po vysazení stanovištně nepůvodních dřevin, nejčastěji akátu. V&nbsp;rámci našich lesních společenstev mají tyto doubravy relativně velké zastoupení submediteránních a perialpínských druhů. Poněvadž i jejich fyziognomie mnohdy připomíná teplomilné dubové lesy submediteránních oblastí, označujeme je jako submediteránní doubravy.</p><p class=text>Doubravy svazu <i>Quercion pubescenti-petraeae</i> jsou rozšířeny od severovýchodní části Pyrenejského poloostrova (Rivas-Martínez et al. 2001) přes mediteránně nebo kontinentálně ovlivněné oblasti Francie, Švýcarska a jižního Německa (Ellenberg &amp; Leuschner 2010) po Panonskou pánev, pohoří na její periferii a jihozápadní Ukrajinu (střední Podněstří; Šeljag-Sosonko et al. 2002). Na sever zasahují do severovýchodní Francie (např. povodí Seiny a Loiry; Bohn et al. 2000&ndash;2003), středního Německa (např. střední Porýní a předhůří Harzu; Förster 1968) a fragmentárně až do kontinentálně ovlivněných oblastí severovýchodního Německa a nejzápadnějšího Polska (údolí Odry mezi Frankfurtem nad Odrou a Štětínem; J. M. Matuszkiewicz 2001, Hofmann &amp; Prommer 2005). Na našem území jsou tyto doubravy vázány na teplé a suché oblasti s členitým reliéfem na tvrdých, obtížně zvětrávajících horninách. Jde zejména o&nbsp;krasové oblasti, území s vulkanickým reliéfem a zaříznutá říční údolí, ale i teplé pahorkatiny budované křídovými sedimenty a karpatským flyšem. Zde se nacházejí především v konvexních částech strmých výslunných svahů s&nbsp;mělkou půdou a v okolí skalních výchozů, mezofilnější porosty jsou častější i na hlubších půdách v&nbsp;konkávních částech svahů. Často tvoří řídkoles v mozaice lesa a bezlesí nebo maloplošné fragmenty na lesních světlinách a okrajích, případně představují zarůstací stadia suchých trávníků. Zřídka se vyskytují na plošinách, kde je na jižní Moravě nahrazují doubravy svazu <i>Aceri tatarici-Quercion</i>, které se liší relativně velkým zastoupením subkontinentálních a kontinentálních druhů a výskytem na produktivnějších stanovištích s&nbsp;hlubokými půdami, často na spraši nebo písku. Druhové složení vegetace obou svazů však může být velmi podobné (zejména na bázemi bohatých půdách) a jejich vymezení ve střední Evropě vyžaduje další studium.</p><p class=text>Na našem území rozlišujeme ve svazu <i>Quercion pubescenti-petraeae</i> tři asociace. <i>Lathyro collini-Quercetum pubescentis</i> a <i>Lithospermo purpurocaerulei-Quercetum pubescentis</i> jsou geograficky vikarizující asociace rozvolněných a zakrslých dubových porostů s&nbsp;velkým zastoupením druhů bazifilních suchých trávníků a lesních lemů. Obě asociace patří do&nbsp;širšího okruhu dubových lesů velmi teplých, suchých a živinami chudých stanovišť na bázemi bohatých horninách, které se roztroušeně vyskytují v&nbsp;teplých oblastech střední Evropy a na našem území dosahují severní hranice rozšíření. Druhové složení asociace <i>Lithospermo purporocaerulei-Quercetum pubescentis</i> má vzhledem k&nbsp;velkému zastoupení subkontinentálních a kontinentálních druhů přechodný charakter mezi svazy <i>Quercion pubescenti-petraeae</i> a <i>Aceri tatarici-Quercion.</i> Její zařazení do svazu <i>Quercion pubescenti-petraeae</i> však podporuje fyziognomie porostů a vazba na velmi teplá a suchá, často skalnatá stanoviště. Třetí asociace tohoto svazu, <i>Euphorbio-Quercetum</i>, zahrnuje zapojenější porosty na poněkud vlhčích a často i živinami bohatších stanovištích, kde se více uplatňují druhy lesních lemů, hájové druhy a často i nitrofyty snášející zástin. Rozšířena je v&nbsp;Čechách i na Moravě.
LCB;;;Svaz <i>Aceri tatarici-Quercion</i> zahrnuje vegetaci teplomilných dubových lesů na minerálně středně bohatých až velmi bohatých substrátech v&nbsp;teplých a suchých oblastech. V rozvolněném až téměř zapojeném stromovém patře obvykle převládají duby, u nás zhruba ve vyrovnaném zastoupení dub letní, zimní a šipák (<i>Quercus robur</i>, <i>Q. petraea</i> agg. a <i>Q. pubescens</i> agg.), na jihovýchod od nás častěji i dub cer (<i>Q. cerris</i>) a dub sivozelený (<i>Q. pedunculiflora</i>), v&nbsp;lesostepní zóně Ukrajiny a Ruska pak téměř výhradně dub letní. Jejich porosty jsou často vysokokmenné, ale mohou dosahovat jen několikametrové výšky, zejména pokud jsou to pařeziny. Přimíšeny mohou být mezofilní druhy (nejčastěji <i>Acer campestre</i>, <i>Fraxinus excelsior</i> a <i>Tilia cordata</i>). Keřové patro může téměř chybět, zvlášť na kyselejších půdách, zatímco na minerálně bohatých substrátech bývá často velmi dobře vyvinuto. Význačným druhem je javor tatarský (<i>Acer tataricum</i>), který může na vlhčích stanovištích dosahovat až do stromového patra. Je rozšířen na rozsáhlém území od jihozápadního Slovenska (okolí Sence) po Ural, do České republiky však nezasahuje (Koblížek in Slavík et al. 1997: 153&ndash;159). Nejčastějšími druhy keřového patra našich porostů jsou <i>Crataegus</i> spp., <i>Euonymus verrucosus</i>, <i>Ligustrum vulgare</i> a <i>Viburnum lantana</i>. Ve východní Evropě jsou v&nbsp;rozvolněných doubravách častěji zastoupeny stepní druhy křovin (např. <i>Caragana frutex</i>, <i>Prunus tenella</i> a <i>Spiraea crenata</i>). K&nbsp;hlavním dominantám bylinného patra porostů tohoto svazu patří konvalinka vonná (<i>Convallaria majalis</i>), která se uplatňuje zejména na relativně vlhčích stanovištích na nejrůznějších substrátech (kyselých i bazických, písčitých i jílovitých). Z&nbsp;dalších dominantních druhů se u nás více uplatňují <i>Brachypodium pinnatum</i>, <i>Buglossoides purpurocaerulea</i>, <i>Molinia arundinacea</i> a <i>Poa nemoralis</i>, ve východoevropských porostech i <i>Carex brevicollis</i> nebo <i>Melica picta</i>. Nápadným prvkem bylinného patra těchto doubrav jsou geofyty z&nbsp;čeledí <i>Iridaceae</i> a <i>Liliaceae</i>: u nás patří k&nbsp;charakteristickým druhům <i>Iris graminea</i> a <i>I. variegata</i>, dále na jihovýchod se uplatňují např. <i>Fritillaria ruthenica</i>, <i>Iris arenaria</i> a <i>Tulipa biebersteiniana</i> (Bohn et al. 2000&ndash;2003, Šeljag-Sosonko et al. 2002). Celkové druhové složení lesostepních doubrav je značně proměnlivé, neboť zahrnují porosty na píscích, spraších, slaných půdách a dalších substrátech. Jelikož všechna tato stanoviště mají v&nbsp;lesostepní zóně početnou garnituru ekologických specialistů, tak se i druhové složení rozvolněných dubových porostů rostoucích na různých substrátech může značně lišit. V&nbsp;Maďarsku z&nbsp;toho důvodu někteří autoři (např. Borhidi et al. 2012) rozlišují několik stanovištně diferencovaných asociací lesostepních doubrav: <i>Quercetum pubescenti-roboris</i> (Zólyomi 1957) Michalko et Džatko 1965 na spraši, <i>Galatello-Quercetum roboris</i> Zólyomi et Tallós 1967 na slaných půdách a <i>Populo canescentis-Quercetum roboris</i> (Hargitai 1940) Borhidi in Borhidi et Kevey 1996 a několik dalších regionálních asociací na písku. Naproti tomu v zapojených dubových porostech na půdách bohatších živinami, kde se konkurenčně slabí světlomilní specialisté nemohou uplatnit, má lesní vegetace na různých substrátech velmi podobné druhové složení, které se blíží mezofilním lesům svazu <i>Carpinion betuli</i> nebo tvrdým luhům svazu <i>Alnion incanae</i>.</p><p class=text>Doubravy svazu <i>Aceri tatarici-Quercion</i> jsou rozšířeny v&nbsp;ponticko-panonské oblasti a v lesostepní a v&nbsp;menší míře i stepní zóně východní Evropy. Jejich areál sahá od okrajů Českého masivu a Západních Karpat na jižní Moravě přes Vídeňskou pánev (nejjižnější Morava, severozápadní část Rakouska, slovenské Záhoří; Roleček 2005, Starlinger in Willner &amp; Grabherr 2007: 96&ndash;109), Podunajskou pahorkatinu na jihozápadním Slovensku (Michalko &amp; Džatko 1965, Roleček 2005) a další části Malé Uherské nížiny, Velkou Uherskou nížinu v&nbsp;Maďarsku, západním Rumunsku a severním Chorvatsku a Srbsku (Soó 1943, Horvat et al. 1974, Kevey 2008, Trinajstić 2008, Borhidi et al. 2012), Valašskou nížinu v&nbsp;severovýchodním Srbsku, severním Bulharsku a jihovýchodním Rumunsku (Horvat et al. 1974, Čarni et al. 2009, Coldea et al. 2010) po souvislou lesostepní zónu rozkládající se ve Východoevropské rovině severně od Černého a Azovského moře a východně od Karpat. Ta zahrnuje severovýchodní Rumunsko (Horvat et al. 1974, Sanda et al. 2008a, b, Coldea et al. 2010), Moldavsko (Horvat et al. 1974, Kleopov 1990) a jižní část Ukrajiny a evropského Ruska (Zólyomi 1957, Jakucs 1960, Walter 1974, Kleopov 1990, Bohn et al. 2000&ndash;2003, Didukh et al. 2011). Východní hranice rozšíření tohoto svazu není dostatečně známa, ale v&nbsp;západním Přiuralí se už vyskytuje vikarizující svaz <i>Lathyro-Quercionroboris</i> Solomešč et al. 1989, jehož areál sahá až k&nbsp;východní hranici rozšíření dubu letního na jižním Uralu (Martynenko et al. 2008).</p><p class=text>I přes rozsáhlý areál se subkontinentální lesostepní doubravy na většině území zachovaly jen ve fragmentech. Často se vyskytují maloplošně v&nbsp;prosvětlených porostech a na jejich okrajích. Dnešní porosty jsou většinou ovlivněny minulým hospodařením: obvykle to byly výmladkové nebo pastevní lesy, případně jde o zarůstací stadia suchých trávníků (Borza 1937, Horvat et al. 1974, Szabó &amp; Hédl 2013). Jako v&nbsp;ostatních typech teplomilných doubrav, i zde vede depozice živin nebo ukončení tradičního hospodaření k&nbsp;jejich sukcesnímu vývoji k&nbsp;mezofilnějším lesům. Tímto způsobem z&nbsp;velké části zanikla např. klasická lokalita panonských sprašových doubrav na úpatí pohoří Bükk u obce Kerecsend v&nbsp;Maďarsku (Zólyomi 1957). Prosvětlené porosty těchto doubrav patří k druhově vůbec nejbohatším lesním společenstvům ve střední Evropě. Je to umožněno především vysokým pH půdy, velkým zastoupením druhů suchých trávníků a lesních lemů a omezenou konkurencí druhů stromového a keřového patra. Ta roste směrem k&nbsp;mezofilnějším a eutrofnějším typům, přičemž druhové bohatství současně klesá. Ve střední Evropě se v&nbsp;této vegetaci vyskytuje množství fytogeograficky a ochranářsky významných druhů, jako relikty a druhy vyskytující se zde na hranici areálu (např. <i>Centaurea stenolepis</i>, <i>Festuca amethystina</i>, <i>Gladiolus palustris</i> a na našem území už vyhynulá <i>Trinia ucrainica</i>).</p><p class=text>V tradičním pojetí českých autorů (Chytrý &amp; Horák 1997, Chytrý in Moravec et al. 2000: 202&ndash;239), jehož se zde držíme, zahrnuje svaz <i>Aceri tatarici-Quercion</i> pouze mezofilnější porosty na hlubokých půdách na spraši a písku. Někteří zahraniční autoři (např. Sanda et al. 2008a, b, Borhidi et al. 2012) však do tohoto svazu řadí i rozvolněné svahové doubravy na mělkých půdách tvrdších bazických hornin ve střední a jihovýchodní Evropě, pokud jsou v&nbsp;nich významně zastoupeny kontinentální prvky (např. vegetaci blízkou asociaci <i>Lithospermo purpurocaerulei-Quercetum pubescentis</i> Michalko 1957). Toto široké pojetí má oporu ve skutečnosti, že ani v&nbsp;hlavní oblasti rozšíření svazu <i>Aceri-Quercion</i> ve&nbsp;východní Evropě nejsou tyto porosty výhradně vázány na hluboké půdy a osídlují např. strmé svahy lesnatých strží ve stepní zóně, místně zvaných bajraky (Walter 1974). Nakolik je to dáno odlišnými přírodními podmínkami ve východní Evropě (např. větším rozšířením černozemí), není dosud jasné. Je však zřejmé, že svaz <i>Aceri-Quercion</i> je ze syntaxonomického hlediska nejkritičtějším svazem našich teplomilných doubrav a jeho vymezení vůči svazu <i>Quercion pubescenti-petraeae</i> ve střední Evropě a svazu <i>Quercion petraeae</i> ve střední a východní Evropě vyžaduje další studium.</p><p class=text>V&nbsp;České republice rozlišujeme dvě asociace lesostepních doubrav: <i>Quercetum pubescenti-roboris</i> (Zólyomi 1957) Michalko et Džatko 1965, rozšířené na hlinitých a jílovitých půdách panonské části jižní Moravy, a <i>Carici fritschii-Quercetumroboris</i> Chytrý et Horák 1997, vyskytující se pouze na vátých píscích v&nbsp;lese Dúbrava u Hodonína.
LCC;;;Svaz <i>Quercion petraeae</i> zahrnuje vegetaci teplomilných dubových lesů rostoucích na minerálně chudých a středně bohatých substrátech v&nbsp;teplých a mírně teplých oblastech. V rozvolněném až téměř zapojeném stromovém patře obvykle převládají duby, nejčastěji dub zimní (<i>Quercus petraea</i> agg.), méně často dub letní (<i>Q. robur</i>), zatímco šipák se vyskytuje jen výjimečně. Jejich porosty mohou být vysokokmenné a dosahovat výšky přes 20 m, ale i zakrslé, s&nbsp;výškou kolem 5 m. Přimíšeny mohou být další teplomilné a světlomilné dřeviny (nejčastěji <i>Pinus sylvestris</i> a <i>Sorbus torminalis</i>) a na příznivějších stanovištích i některé hájové dřeviny (především <i>Carpinus betulus</i> a <i>Tilia cordata</i>). Keřové patro je většinou málo vyvinuté. Na nejsušších stanovištích se mnohdy uplatňují jen zmlazující se druhy stromového patra, na poněkud vlhčích je častá <i>Frangula alnus</i>. K&nbsp;hlavním dominantám bylinného patra patří acidotolerantní traviny (na nejsušších stanovištích <i>Carex humilis</i> a <i>Festuca ovina</i>, na mezičtějších <i>Carex montana</i> a <i>Poa nemoralis</i>), byliny (<i>Convallaria majalis</i> a <i>Vincetoxicum hirundinaria</i>) a keříčky (<i>Calluna vulgaris</i> a <i>Genista pilosa</i>). Druhové složení podrostu se mění především s měnící se hloubkou půdy a s tím související vysychavostí substrátu a dostupností živin, dále s dostupností světla a minerálním bohatstvím půdy. Na relativně sušších stanovištích s&nbsp;mělčí půdou se více uplatňují acidotolerantní teplomilné a suchomilné druhy suchých trávníků a bylinných lemů (např. <i>Anthericum ramosum</i>, <i>Polygonatum odoratum</i> a <i>Tanacetum corymbosum</i>), mírně teplomilné acidotolerantní druhy (např. <i>Cytisus nigricans</i>, <i>Digitalis grandiflora</i>, <i>Hylotelephium maximum</i>, <i>Silene nutans</i> a <i>Viscaria vulgaris</i>) a druhy vysychavých mělkých půd (např. <i>Hypericum perforatum</i>, <i>Jasione montana</i>, <i>Pilosella officinarum</i> a <i>Rumex acetosella</i>). Na hlubších půdách naopak přibývají mezofilní druhy (např. <i>Festuca heterophylla</i>, <i>Fragaria moschata</i>, <i>Hepatica nobilis</i>, <i>Lathyrus niger</i>, <i>L. vernus</i>, <i>Stellaria holostea</i> a <i>Veronica chamaedrys</i> agg.) a druhy bezkolencových luk (např. <i>Betonica officinalis</i>, <i>Potentilla alba</i> a <i>Serratula tinctoria</i>). Početně zastoupeny jsou lesní i nelesní (sub)acidofyty (zejména <i>Genista germanica</i>, <i>G. tinctoria</i>, <i>Hieracium lachenalii</i>, <i>H. murorum</i>, <i>H. sabaudum</i>, <i>Luzula luzuloides</i>, <i>Melampyrum pratense</i> a <i>Veronica officinalis</i>). Na minerálně bohatších půdách mohou být přimíšeny některé bazifilní druhy (nejčastěji <i>Brachypodium pinnatum</i>, <i>Bupleurum falcatum</i>, <i>Clinopodium vulgare</i>, <i>Primula veris</i> a <i>Viola hirta</i>). Na kyselých a suchých stanovištích jsou významně zastoupeny i mechorosty (nejčastěji <i>Brachytheciastrum velutinum</i>, <i>Dicranum scoparium</i>, <i>Hypnum cupressiforme</i> s. l., <i>Plagiomnium affine</i> s. l. a <i>Polytrichum formosum</i>) a lišejníky (především rodů <i>Cladonia</i> a <i>Parmelia</i> s. l.). Jejich pokryvnost může přesahovat 50 %. Ve srovnání s&nbsp;ostatními svazy teplomilných doubrav jsou zde nejsilněji zastoupeny druhy středoevropských listnatých lesů.</p><p class=text>Doubravy svazu <i>Quercion petraeae</i> mají sarmatsko-subkontinentální areál, který je výrazně protažený v&nbsp;rovnoběžkovém směru. Na západě zasahují do klimaticky relativně kontinentálních oblastí východní Francie (Alsasko; Issler 1926, Treiber &amp; Remmert 1998) a jihozápadního Německa (např. horní a střední Porýní; Müller in Oberdorfer 1992: 119&ndash;137). Dále se roztroušeně vyskytují ve větší části Německa (např. Bavorsko, Durynsko, Sasko a Braniborsko; Müller in Oberdorfer 1992: 119&ndash;137, Pott 1995), s&nbsp;výjimkou oceanického severozápadu, v Polsku (s rostoucí četností směrem k východu; J. M. Matuszkiewicz 2001, Kwiatkowski 2003), České republice, severovýchodním Rakousku (Wallnöfer et al. in Mucina et al. 1993b: 85&ndash;236) a na Slovensku (Roleček 2005). Rozšířeny jsou i v&nbsp;Maďarsku (Borhidi et al. 2012) a Rumunsku (Sanda et al. 2008a, b, Indreica 2011), avšak zde je tento svaz někdy pojímán dosti široce a je do něj řazena i submediteránně-subkontinentální vegetace cerových doubrav (např. asociace <i>Quercetum petraeae-cerridis</i> Soó 1963). Ta je jinými autory klasifikována do zvláštního svazu: např. na Slovensku ji Jarolímek et al. (2008) řadí do svazu <i>Quercion confertae-cerridis</i> Horvat 1954. Otázkou zůstává rozšíření svazu <i>Quercion petraeae</i> ve východní Evropě. Zde je zřejmě zastoupen pouze vegetací z&nbsp;okruhu asociace <i>Potentillo albae-Quercetum</i> Libbert 1933, jejíž výskyt na rozsáhlém území Ukrajiny a Ruska uvádí už K. Mráz (1958a). Fytocenologických snímků z dubových lesů této oblasti je však k&nbsp;dispozici jen málo a vztah zdejších porostů ke středoevropským doubravám dosud nebyl dostatečně prostudován (Didukh et al. in Didukh et al. 2011: 143&ndash;199). Například vegetace subkontinentálních doubrav Brjanské oblasti v&nbsp;západním Rusku, která byla některými autory (Morozova 1999) řazena do středoevropské asociace <i>Potentillo albae-Quercetum</i>, byla jinými autory (Bulohov &amp; Solomešč 2003) popsána jako samostatná asociace <i>Lathyro nigri-Quercetum roboris</i> Bulohov et Solomešč 2003 a zařazena do svazu <i>Aceri tatarici-Quercion</i> Zólyomi 1957. Fytocenologická srovnávací analýza subkontinentálních doubrav (Roleček 2007b) podporuje spíš první uvedený přístup.</p><p class=text>Na našem území jsou doubravy svazu <i>Quercion petraeae</i> nejrozšířenějším typem teplomilných doubrav. Je tomu tak zčásti proto, že zahrnují relativně mezofilní lesní vegetaci, které vyhovují i klimatické podmínky středních poloh, zčásti díky vazbě na kyselé a mírně kyselé substráty, které se u nás ve středních polohách vyskytují mnohem častěji než substráty bázemi bohaté. Nacházejí se jak v&nbsp;plochých a mírně členitých terénech na hlubokých půdách, tak na mělkých půdách strmých výslunných svahů, často v&nbsp;říčních údolích. Dosahují do nadmořské výšky až kolem 700 m. Osídlují nejrůznější minerálně chudé a středně bohaté substráty, krystalické i sedimentární, zpevněné i nezpevněné. Porosty na svazích&nbsp;říčních údolí se často nacházejí ve velkoplošné mozaice s&nbsp;vegetací suchých trávníků, skal a borů, zatímco porosty na plošinách mnohdy tvoří jen maloplošné fragmenty na lesních světlinách a okrajích, většinou podmíněné lidským hospodařením. Tradičně byly tyto doubravy využívány jako nízké a střední lesy a pro lesní pastvu dobytka, v&nbsp;některých případech představují stadia zarůstání suchých trávníků. Dnes vede zánik tradičního hospodaření nebo atmosférická depozice živin k&nbsp;jejich sukcesní přeměně v mezofilnější typy lesa. Acidofilní teplomilné doubravy patří mezi druhově středně bohatá až bohatá lesní společenstva, přičemž jejich druhové bohatství roste s&nbsp;pH. Na extrémně kyselých a zároveň prosvětlených stanovištích jsou silně zastoupeny mechorosty a lišejníky. V porostech na mezických stanovištích se mohou vyskytovat vzácné světlomilné druhy s&nbsp;ostrůvkovitým výskytem (např. <i>Adenophoraliliifolia</i>, <i>Daphne cneorum</i> a <i>Festuca amethystina</i>), zřejmě relikty světlých lesů staršího holocénu.</p><p class=text>Na našem území rozlišujeme ve svazu <i>Quercion petraeae</i> tři asociace. Dvě z&nbsp;nich se vyskytují převážně na mělkých půdách výslunných svahů: <i>Sorbo torminalis-Quercetum</i> Svoboda ex Blažková 1962 zahrnuje mírně až extrémně suché doubravy v Čechách i na Moravě a <i>Genisto pilosae-Quercetum petraeae</i> Zólyomi et al. ex Soó 1963 extrémně suché doubravy na jihozápadní Moravě. Na hlubokých půdách plošin a mírných svahů se převážně vyskytuje třetí asociace tohoto svazu, <i>Melico pictae-Quercetum roboris</i> (Mikyška 1944) Klika 1957. Z jihozápadní Moravy byla navíc popsána endemické asociace hadcových doubrav <i>Asplenio cuneifolii-Quercetum petraeae</i> Chytrý et Horák 1997, jež byla uváděna i v&nbsp;dalších fytocenologických přehledech našich teplomilných doubrav (Chytrý 1997, Chytrý in Moravec et al. 2000). Vzhledem k&nbsp;jejímu lokálnímu výskytu a proměnlivému druhovému složení ji zde nerozlišujeme.
LDA;;;Svaz <i>Quercion roboris</i> v&nbsp;našem pojetí tvoří západoevropské a středoevropské acidofilní doubravy vázané na území s&nbsp;přechodným subatlantsko-subkontinentálním klimatem. Pro tyto doubravy je charakteristická absence vyhraněných oceanických druhů, jež se vyskytují v&nbsp;acidofilních doubravách na Britských ostrovech a v nejzápadnější části evropského kontinentu, řazených zejména do svazů <i>Hymenophyllo-Quercion petraeae</i> Pallas 2000 a <i>Quercion pyrenaicae</i>&nbsp;Rivas Goday ex Rivas-Martínez 1965. Areál těchto druhů do střední Evropy nezasahuje nebo zasahuje jen okrajově (např. <i>Corydalis claviculata</i>, <i>Erica cinerea</i>, <i>Hymenophyllum tunbrigense</i>, <i>Ilex aquifolium</i>, <i>Myrica gale</i> a <i>Dicranum scottianum</i>). Chybějí zde i další význačné druhy oceanických doubrav, jež se ve střední Evropě vyskytují v jiné, nejčastěji horské vegetaci (např. <i>Blechnum spicant</i>, <i>Luzula sylvatica</i>, <i>Thelypteris limbosperma</i> a <i>Plagiothecium undulatum</i>). Ve středoevropských acidofilních doubravách rostou pouze suboceanické druhy (např. <i>Galium saxatile</i>, <i>Hypericum pulchrum</i>, <i>Lathyrus linifolius</i>, <i>Lonicera periclymenum</i> a <i>Teucrium scorodonia</i>), které zde obvykle dosahují východní hranice svého areálu. Tyto druhy zcela chybějí ve východoevropských acidofilních doubravách, které dále odlišuje absence nebo jen okrajový výskyt dubu zimního (<i>Quercus petraea</i> agg.) a buku lesního (<i>Fagus sylvatica</i>) a naopak větší zastoupení borovice lesní (<i>Pinus sylvestris</i>) ve stromovém patře. Východoevropské acidofilní doubravy dále odlišuje absence nebo vzácný výskyt některých ve střední Evropě hojných druhů (např. <i>Carex pilulifera</i>, <i>Holcus mollis</i>, <i>Luzula luzuloides</i> a <i>Molinia arundinacea</i>) a hojnější výskyt některých boreokontinentálních druhů (např. <i>Rubus saxatilis</i> a <i>Trientalis europaea</i>). Vytvářejí četné přechody k&nbsp;borovým lesům svazu <i>Dicrano-Pinion</i> ze třídy <i>Vaccinio-Piceetea</i> a doubravám svazu <i>Quercion petraeae</i> ze&nbsp;třídy <i>Quercetea pubescentis</i>.</p><p class=text>Moravec (1998) rozlišuje další tři asociace acidofilních doubrav, jež zde pro&nbsp;malý počet diagnostických druhů nebo nedostatek fytocenologických snímků nerozlišujeme. <i>Abieti-Quercetum</i> Mráz 1959 jsou acidofilní doubravy mezických až vlhčích stanovišť, druhovým složením a ekologií přechodné mezi asociacemi <i>Luzulo luzuloidis-Quercetum petraeae</i> a <i>Holco mollis-Quercetum roboris</i>. <i>Calluno-Quercetum</i> Schlüter ex Passarge in Scamoni 1963 jsou extrémně chudé acidofilní doubravy s&nbsp;dominancí vřesu obecného (<i>Calluna vulgaris</i>) a metličky křivolaké (<i>Avenella flexuosa</i>) v bylinném patře, druhovým složením a ekologií blízké chudým typům asociace <i>Luzulo luzuloidis-Quercetum petraeae</i>. <i>Festuco ovinae-Quercetum</i> Šmarda 1961 jsou suché psamofilní doubravy vátých písků mezi Bzencem a Hodonínem. Vyskytují se zde jen maloplošně a druhové složení rozsáhlejších porostů je málo odlišné od ostatních typů acidofilních doubrav (<i>Luzulo luzuloidis-Quercetum petraeae</i> a <i>Viscario vulgaris-Quercetum petraeae</i>). Menší část porostů se&nbsp;zastoupením suchomilných druhů (např. <i>Agrostis vinealis</i>, <i>Cerastium arvense</i>, <i>Dianthus pontederae</i>, <i>Phleum phleoides</i>, <i>Teucrium chamaedrys</i>, <i>Verbascum phoeniceum</i> a <i>Veronica spicata</i>) navíc přísluší spíš k&nbsp;teplomilným než acidofilním doubravám, kam byly dříve řazeny (Moravec 1998). Tyto porosty bohužel nejsou dostatečně fytocenologicky prozkoumány, téměř se nezachovaly a jsou vesměs nahrazeny borovými monokulturami. Ani jinde v České republice nejsou vzácné pozůstatky suchých psamofilních doubrav dostatečně prostudovány; druhové složení dostupných fytocenologických snímků je dosti heterogenní a málo odlišné od některých zde přijatých asociací acidofilních a teplomilných doubrav.
LEA;;;Svaz <i>Erico carneae-Pinion</i> zahrnuje bory s&nbsp;dominantní borovicí lesní (<i>Pinus sylvestris</i>) nebo borovicí černou (<i>P. nigra</i>) rozšířené ve Východních Alpách a některých přilehlých oblastech. Typickým druhem jejich bylinného patra je vřesovec pleťový (<i>Erica carnea</i>) a dále se v&nbsp;nich vyskytují suchomilné druhy rozšířené na suchých vápencových a dolomitových svazích na obvodech Alp a Karpat (tzv. perialpidské druhy). Patří k&nbsp;nim <i>Brachypodium rupestre</i>, <i>Buphthalmum salicifolium</i>, <i>Calamagrostis varia</i>, <i>Coronilla vaginalis</i>, <i>Daphne cneorum</i>, <i>Festuca amethystina</i>, <i>Leontodon incanus</i>, <i>Polygala chamaebuxus</i>, <i>Sesleria caerulea</i> a další. Z&nbsp;keřů tato druhová skupina zahrnuje například <i>Amelanchier ovalis</i> a <i>Cotoneaster tomentosus.</i> Kromě perialpidských druhů se vyskytují i druhy s&nbsp;kontinentálními areály (např. <i>Asperula tinctoria</i>, <i>Carex ericetorum</i>, <i>Epipactis atrorubens</i>, <i>Goodyera repens</i>, <i>Peucedanum oreoselinum</i>, <i>Viola collina</i> a <i>V. rupestris</i>), většinou však chybějí boreokontinentální druhy charakteristické pro vegetaci třídy <i>Vaccinio-Piceetea</i> a svazu <i>Dicrano-Pinion</i>, především brusnice. Podrost těchto lesů má často travnatý ráz: dominantními travami jsou nejčastěji <i>Brachypodium rupestre</i>, <i>Calamagrostis varia</i>, <i>Molinia caerulea</i> agg. nebo <i>Sesleria caerulea</i> (Hölzel et al. 1996, Eichberger et al. in Willner &amp; Grabherr 2007: 169&ndash;176).</p><p class=text>Svaz <i>Erico-Pinion</i> je rozšířen ve Východních Alpách, zasahuje však i do jihoněmeckého Předalpí, zejména na štěrkových terasách řek Lechu a Isaru, a dále se ostrůvkovitě vyskytuje v&nbsp;řetězci vápencových pohoří Jura, Schwäbische Alb a Fränkische Alb od švýcarsko-francouzského pohraničí po severní Bavorsko (Hölzel et al. 1996). V&nbsp;relativně vlhčích oblastech severně od Alp a ve vlastních&nbsp;Severních Alpách se vyskytují porosty s&nbsp;mezofilnějšími druhy a zpravidla s&nbsp;dominancí trav <i>Calamagrostis varia</i> a <i>Molinia caerulea</i> agg. v&nbsp;bylinném patře (Hölzel et al. 1996), zatímco v&nbsp;údolích Centrálních Alp jsou široce rozšířeny porosty s&nbsp;dominantním vřesovcem pleťovým (<i>Erica carnea</i>). Vyhraněný samostatný typ s&nbsp;borovicí černou (<i>Pinus nigra</i>) a několika endemickými nebo reliktními druhy se vyskytuje na východním okraji Alp u Vídně. V&nbsp;poměrně vlhkých a teplých jihovýchodních Alpách v&nbsp;rakouských Korutanech, přilehlé části Itálie a ve Slovinsku se vyvíjejí bory rovněž s&nbsp;borovicí černou a zastoupením východosubmediteránního jasanu zimnáře (<i>Fraxinus ornus</i>; Eichberger et al. in Willner &amp; Grabherr 2007: 169&ndash;176).</p><p class=text>V&nbsp;České republice se charakteristický druh tohoto svazu <i>Erica carnea</i> vyskytuje v&nbsp;borech na kyselých substrátech v&nbsp;jižních Čechách a na hadcích ve Slavkovském lese (Křísa in Hejný et al. 1990: 495&ndash;503), které však jinak obsahují acidofilní druhy boreokontinentálního rozšíření a patří do svazu <i>Dicrano-Pinion sylvestris</i>. Svaz <i>Erico-Pinion</i> je u nás zastoupen vzácně, a to málo typickými porosty suchých borů na hadcích v&nbsp;menších nadmořských výškách. Tyto bory jsou oproti alpským borům ochuzeny o řadu horských a perialpidských druhů, přesto však výskyt horských vápnomilných druhů (např. <i>Noccaea montana</i>, <i>Sesleria caerulea</i> a <i>Thesium alpinum</i>) spolu s&nbsp;kontinentálními teplomilnými druhy při současném omezeném zastoupení boreokontinentálních druhů naznačují zřetelné vztahy k&nbsp;alpským borům tohoto svazu.
LFA;;;V&nbsp;kontinentálních oblastech severovýchodní části střední Evropy se roztroušeně vyskytují borové lesy, v&nbsp;jejichž podrostu jsou zastoupeny boreokontinentální druhy, hlavně brusnicovité keříčky <i>Vaccinium myrtillus</i> a <i>V. vitis-idaea</i>, vzácněji i <i>Arctostaphylos uva-ursi</i> a další druhy čeledi <i>Ericaceae</i>, a taky různé druhy suchomilných mechů, jejich pokryvnost je však omezená. Na rozdíl od jiných boreokontinentálních borů jsou v&nbsp;těchto porostech hojné suchomilné kontinentální druhy, např. <i>Brachypodium pinnatum</i>, <i>Carex ericetorum</i>, <i>Galium verum</i>, <i>Gypsophila fastigiata</i>, <i>Peucedanum oreoselinum</i>, <i>Polygonatum odoratum</i> a <i>Pulsatilla patens</i> (W. Matuszkiewicz 1962, Heinken 2008). Díky výskytu těchto druhů je bylinné patro nápadně druhově bohatší než u boreokontinentálních borů svazu <i>Dicrano-Pinion sylvestris</i>.</p><p class=text>Tyto bory jsou vázány na mírně kyselé až bazické písky, případně pískovce a vzácně i jiné horniny. Oproti borům svazu <i>Dicrano-Pinion sylvestris</i> jsou jejich půdy bazičtější a obvykle i sušší. Nejhojnější jsou tyto bory na písčinách východního Polska (W. Matuszkiewicz 1962, J. M. Matuszkiewicz 2001), na Ukrajině (Didukh et al. in Didukh et al. 2011: 143&ndash;199) a zřejmě i v&nbsp;navazující části Běloruska a Litvy v&nbsp;hemiboreální zóně a oblastech, které k&nbsp;ní přiléhají na jihu (W. Matuszkiewicz 1962). Ostrůvkovitě se však vyskytují i v&nbsp;kontinentálních oblastech východního a jižního Německa (Korneck 1974, Oberdorfer in Oberdorfer 1992: 33&ndash;41, Heinken &amp; Zippel 1999, Berg in Berg et al. 2004: 459&ndash;468, Heinken 2008) a severních Čech (Kolbek 2004, J. Novák &amp; Sádlo 2005, Kolbek &amp; Chytrý in Chytrý et al. 2010b: 331&ndash;340).</p><p class=text>Na syntaxonomické hodnocení těchto borů není v&nbsp;literatuře jednotný názor. Část německé a polské literatury včetně nejnovějších syntetických zpracování považuje tyto bory za samostatnou asociaci v&nbsp;rámci svazu <i>Dicrano-Pinion sylvestris</i> (W. Matuszkiewicz 1962, Heinken &amp; Zippel 1999, J. M. Matuszkiewicz 2001, Heinken 2008). Naopak velkou syntaxonomickou váhu těmto borům dávají jiní němečtí autoři (Oberdorfer et al. 1967, Passarge &amp; Hofmann 1968, Korneck 1974, Oberdorfer in Oberdorfer et al. 1992: 33&ndash;41), kteří je oddělují do samostatné třídy <i>Pyrolo-Pinetea</i> Korneck 1974 (syn. <i>Pulsatillo-Pinetea</i> Oberdorfer in Oberdorfer et al. 1967, <i>Festuco-Pinetea sylvestris</i> Passarge 1968). Koncepce samostatné třídy je založena na představě, že tyto bory vytvářejí vyhraněnou vegetaci lesostepní zóny východní Evropy a západní Sibiře. Kevey (2008) řadí k&nbsp;této třídě kontinentální bory v&nbsp;Maďarsku a Ermakov (1999, 2003) suché bory na píscích v&nbsp;lesostepní zóně jihozápadní Sibiře. Bory z&nbsp;jihozápadní Sibiře jsou však svým druhovým složením dosti podobné hemiboreálním lesům třídy <i>Brachypodio pinnati-Betuletea pendulae</i> Ermakov et al. 1991 a je sporné, zda si zasluhují statut samostatné třídy. Vzhledem k&nbsp;tomu, že dosud chybí srovnávací studie o vegetaci východoevropských lesostepních borů, nelze rozhodnout, zda je koncepce samostatné třídy lesostepních borů oprávněná. Proto jdeme střední cestou a používáme stejné pojetí jako Berg (in Berg et al. 2004: 459&ndash;468), tedy řadíme bazifilní kontinentální bory do samostatného svazu <i>Festuco-Pinion sylvestris</i> v rámci třídy <i>Vaccinio-Piceetea</i>.
LFB;;;Svaz <i>Dicrano-Pinion</i> zahrnuje lesy, v&nbsp;jejichž stromovém patře převládá borovice lesní (<i>Pinus sylvestris</i>), občas s příměsí listnatých dřevin, jako je bříza bělokorá (<i>Betula pendula</i>), buk lesní (<i>Fagus sylvatica</i>), dub letní (<i>Quercus robur</i>) a dub zimní (<i>Q. petraea</i> agg.). Ve větších nadmořských výškách a klimaticky inverzních polohách se připojuje i smrk ztepilý (<i>Picea abies</i>) a na stanovištích ovlivněných vodou jedle bělokorá (<i>Abies alba</i>). Keřové patro bývá slabě vyvinuto a vedle zmlazujících dřevin stromového patra v&nbsp;něm rostou i jeřáb ptačí (<i>Sorbus aucuparia</i>) nebo krušina olšová (<i>Frangula alnus</i>). Pro bylinné patro, často druhově velmi chudé, je charakteristická přítomnost acidofilních keříčků, především brusnice borůvky a brusinky (<i>Vaccinium myrtillus</i> a <i>V. vitis-idaea</i>) a vřesu (<i>Calluna vulgaris</i>), na vlhkých stanovištích vzácně i rojovníku bahenního (<i>Rhododendron tomentosum</i>). Dalšími druhy bylinného patra jsou acidofilní trávy metlička křivolaká (<i>Avenella flexuosa</i>) a kostřava ovčí (<i>Festuca ovina</i>), ke kterým přistupují i další druhy suchých kyselých půd (např. <i>Hieracium murorum</i>, <i>Luzula luzuloides</i> a <i>Melampyrum pratense</i>). Na skalnatých stanovištích se k&nbsp;nim druží skalní druhy (např. <i>Asplenium septentrionale</i>, <i>Aurinia saxatilis</i>, <i>Campanula rotundifolia</i> agg. a <i>Festuca pallens</i>). Na mírně vlhkých půdách roste hasivka orličí (<i>Pteridium aquilinum</i>), pro vlhčí půdy jsou typické trávy, a to bezkolence (<i>Molinia caerulea</i> agg.) a třtina chloupkatá (<i>Calamagrostis villosa</i>). Mechové patro dosahuje velké pokryvnosti a bývá druhově poměrně bohaté; převažují v&nbsp;něm acidofilní druhy <i>Dicranum polysetum</i>, <i>D. scoparium</i>, <i>Hylocomium splendens</i>, <i>Leucobryum glaucum</i> s. l. a <i>Pleurozium schreberi</i>, na sušších písčitých půdách také <i>Ceratodon purpureus</i> a <i>Polytrichum piliferum</i>, na vlčích půdách a surovém humusu pak <i>Bazzania trilobata</i>, <i>Sphagnum capillifolium</i> s. l., <i>S. girgensohnii</i> aj. V&nbsp;prosvětlených porostech na suchých a velmi kyselých písčitých půdách jsou časté keříčkovité lišejníky <i>Cetraria islandica</i>, <i>Cladonia arbuscula</i>, <i>C. rangiferina</i> s. l. a další druhy dutohlávek, na kamenech bývají časté lupenité lišejníky (například zástupci rodů <i>Parmelia</i> s. l. a <i>Umbilicaria</i>).</p><p class=text>V&nbsp;České republice se porosty tohoto svazu vyskytují především v&nbsp;Českém masivu od kolinního do montánního stupně, a to na několika odlišných typech stanovišť. Jsou to jednak skalnaté svahy říčních údolí na obtížně zvětrávajících krystalinických horninách s velmi kyselými a mělkými půdami typu litozem nebo ranker litický. Dále jsou to plošiny v oblastech tvořených pískovcovými sedimenty a vátými písky, na kterých se tvoří lehké písčité půdy typu podzol arenický nebo kambizem arenická, které mohou být v&nbsp;terénních sníženinách zamokřené. Vyskytují se také na hadcích, které jsou díky specifickému chemismu pro většinu ostatních dřevin toxické; na svazích s&nbsp;vystupujícím hadcovým podložím jsou vyvinuty půdy typu ranker, na plošinách pak kambizem, místy oglejená. Mimo uvedená stanoviště, na kterých by borovice převažovala i bez vlivu člověka, rostou bory svazu <i>Dicrano-Pinion</i> i na dalších stanovištích, kam se rozšířily v&nbsp;průběhu holocénu díky plošné acidifikaci půd a dlouhodobému vlivu člověka na lesní porosty (např. Pokorný 2005). Prosazováním borovice při zakládání kulturních lesů se od 18. století rozloha borových porostů u nás ještě podstatně zvětšila.</p><p class=text>Borovice lesní se podle palynologických dokladů na našem území běžně vyskytovala v&nbsp;pleistocénu (Jankovská &amp; Pokorný 2008, Kuneš et al. 2008a). V pozdním glaciálu tvořila řídké lesy spolu s&nbsp;břízou (Rybníčková &amp; Rybníček in Neuhäuslová et al. 1998: 34&ndash;42). Ve starším holocénu se do těchto lesů zapojovala líska a postupně i další dřeviny. Jejich konkurencí byla borovice, která má širokou ekologickou niku, ale malou konkurenceschopnost, postupně vytlačena na extrémní stanoviště, jako jsou skalní výchozy, písčiny, hadce a podmáčené rašelinné půdy. Tento proces vyvrcholil v&nbsp;atlantiku, holocenním klimatickém optimu, kdy na našem území došlo k&nbsp;největšímu plošnému rozvoji smíšených lesů. Opětovnému šíření borovice napomohla postupná acidifikace krajiny, která začala na přelomu doby bronzové a železné v důsledku vymývání karbonátů z&nbsp;půd (Ložek 1997, Pokorný &amp; Kuneš 2005). Acidifikace byla nejrychlejší ve větších nadmořských výškách, kde vydatnější srážky rychleji vymývají půdu, a také na půdách bez sprašového základu, například na pískovcích. Důležitý byl i rostoucí vliv člověka na lesní porosty, především lesní pastva a hrabání steliva, což mělo za následek degradaci lesních půd a jejich nevhodnost pro náročnější dřeviny. Lze proto předpokládat, že už před nástupem moderního lesnictví se borové porosty hojně vyskytovaly i na stanovištích, na nichž se dnes výskyt borovice považuje za sekundární (Málek 1979, Pokorný 2005).</p><p class=text>Svaz <i>Dicrano-Pinion</i> se izolovaně vyskytuje ve Skotsku (Rodwell 1991) a dále je rozšířen od Francie přes střední Evropu a jižní Skandinávii do evropské části Ruska a patrně až na jižní Sibiř. Je udáván z Dánska (Lawesson 2004), jižního Norska (Kielland-Lund 1981), jižního Švédska (Dierßen 1996), Francie (Bardat et al. 2004, Gégout et al. 2008), Nizozemska (Hommel et al. in Stortelder et al. 1999: 229&ndash;254), Německa (Seibert in Oberdorfer 1992: 53&ndash;80, Heinken &amp; Zippel 1999, Schubert et al. 2001a, Berg in Berg et al. 2004: 459&ndash;468, Heinken 2008), Švýcarska (Keller et al. 1998), Rakouska (Wallnöfer et al. in Mucina et al. 1993b: 299&ndash;305, Eichberger et al. in Willner &amp; Grabherr 2007: 177&ndash;181), Slovenska (Jarolímek et al. 2008), Polska (W. Matuszkiewicz 1962, J. M. Matuszkiewicz 2001), Lotyšska (Jermac&#257;ne &amp; Laivi&#326;š 2001), Rumunska (Coldea 1991), Ukrajiny (Solomaha 2008, Didukh et al. in Didukh et al. 2011: 143&ndash;199) a Ruska (Bulohov &amp; Solomešč 2003, Jamalov et al. 2007). Acidofilní bory boreální oblasti jsou na rozdíl od acidofilních borů temperátní oblasti řazeny do svazu <i>Cladonio stellaris-Pinion sylvestris</i> Kielland-Lund ex Ermakov et Morozova 2011 (Ermakov &amp; Morozova 2011).</p><p class=text>Svaz acidofilních kontinentálních borů popsal Libbert (1933) pod ilegitimním jménem <i>Pinion medioeuropaeum</i>. Oberdorfer (1957) nahradil toto jméno legitimním jménem <i>Pinion</i> a nezávisle na Oberdorferovi jej W. Matuszkiewicz (1962) nahradil rovněž legitimním jménem <i>Dicrano-Pinion</i>. Jméno <i>Pinion</i> (Libbert 1933) Oberdorfer 1957 má prioritu, v literatuře se však téměř nepoužívá, a proto Dengler et al. (2004) navrhli konzervaci jména <i>Dicrano-Pinion</i> (Libbert 1933) Matuszkiewicz 1962. Jejich návrh zde přejímáme.</p><p class=text>Oproti dřívějším vegetačním přehledům České republiky (Moravec in Moravec et al. 1995: 124&ndash;125, Husová in Husová et al. 2002: 20&ndash;35) nebyla ve zde předložené klasifikaci svazu <i>Dicrano-Pinion</i> rozlišena asociace <i>Betulo carpaticae-Pinetum sylvestris</i> Mikyška 1970, která není výrazně floristicky diferencována oproti asociaci <i>Vaccinio myrtilli-Pinetum sylvestris</i>. Dále nebyla rozlišena asociace teplomilných skalních borů <i>Cardaminopsio petraeae-Pinetum sylvestris</i> Hübl et Holzner 1977, udávaná z&nbsp;Rakouska (Eichberger et al. 2004) a u nás z&nbsp;jihozápadní Moravy (Chytrý &amp; Vicherek 1995, 1996), jelikož se floristicky neliší od analogické asociace teplomilných borů <i>Hieracio pallidi-Pinetum sylvestris</i> rozlišované v&nbsp;Čechách a&nbsp;německém pohoří Harz (Schubert et al. 2001a). Změnilo se také pojetí asociace <i>Cladino-Pinetum sylvestris</i>. V předchozích přehledech byly do této asociace (uváděné pod jménem <i>Cladonio rangiferinae-Pinetum sylvestris</i> Juraszek 1928) řazeny lišejníkové bory rostoucí na výchozech minerálně chudých a obtížně zvětrávajících hornin v&nbsp;hlubokých říčních údolích. V&nbsp;souladu s&nbsp;originálním popisem této asociace do ní řadíme pouze lišejníkové bory mělkých písčitých půd na rovinatých terénech na pískovcích nebo žulových zvětralinách, zatímco ostatní bory s&nbsp;dominancí keříčkových lišejníků řadíme do asociace <i>Vaccinio myrtilli-Pinetum sylvestris</i>, varianty <i>Cladonia rangiferina</i>. Vegetace rašelinných brusnicových borů asociace <i>Vaccinio uliginosi-Pinetum sylvestris</i> byla ze svazu <i>Dicrano-Pinion</i>, ve kterém byla v&nbsp;českých vegetačních přehledech tradičně uváděna, přeřazena do svazu rašelinných lesů <i>Vaccinio uliginosi-Pinion sylvestris</i>.
LFC;;;Svaz <i>Piceion abietis</i> zahrnuje klimaxové acidofilní smrčiny v&nbsp;supramontánním stupni středoevropských pohoří a přirozené smrčiny na podmáčených půdách, které se vyskytují i v&nbsp;menších nadmořských výškách. Dominantou porostů je smrk ztepilý (<i>Picea abies</i>), který vytváří zpravidla zapojené stromové patro, v&nbsp;blízkosti horní hranice lesa však mohou být jeho porosty i rozvolněné, nebo může růst ve skupinách tvořících mozaiku se subalpínskými trávníky či křovinami. Běžnou příměsí v&nbsp;podúrovni stromového patra smrčin je jeřáb ptačí (<i>Sorbus aucuparia</i>), místy se však vyskytuje příměs i dalších dřevin, zejména <i>Abies alba</i>, <i>Acer pseudoplatanus</i> a <i>Fagus sylvatica</i> a hlavně na podmáčených stanovištích také <i>Betula pubescens</i> a <i>Pinus sylvestris.</i> Keřové patro zpravidla tvoří mladé smrky. Bylinné patro je druhově chudé a převažují v&nbsp;něm acidofilní trávy (zejména <i>Avenella flexuosa</i> a <i>Calamagrostis villosa</i>) a keříčky (zejména <i>Vaccinium myrtillus</i>). Výrazně je vyvinuto mechové patro, ve kterém převládají na sušších stanovištích zejména <i>Dicranum scoparium</i> a <i>Polytrichum formosum</i>, na vlhčích stanovištích <i>Bazzania trilobata</i>, <i>Polytrichum commune</i> a <i>Sphagnum girgensohnii</i> (Chytrý et al. 2002).</p><p class=text>Svaz <i>Piceion abietis</i> se vyskytuje v&nbsp;horských oblastech střední Evropy a Skandinávie (Jahn 1977, Mayer 1984, Dierßen 1996, Bohn et al. 2000&ndash;2003), zasahuje však i do východoevropských nížin a pahorkatin (Korotkov 1991, Bulohov &amp; Solomešč 2003, Morozova et al. 2008, Didukh et al. in Didukh et al. 2011: 143&ndash;199). Ve střední Evropě je nejvíce zastoupen v&nbsp;Alpách a Karpatech, vyskytuje se však také v&nbsp;hercynských pohořích, jako je Schwarzwald, Harz a pohoří Českého masivu (Hartmann &amp; Jahn 1967, Mayer 1974, Jahn 1977, Ellenberg &amp; Leuschner 2010). V&nbsp;Alpách smrčiny převládají v&nbsp;nadmořských výškách 1500&ndash;1700 m, v&nbsp;Karpatech v&nbsp;1100&ndash;1500 m, v&nbsp;závislosti na místních podmínkách se však vyskytují i výš, nebo níž (Bohn et al. 2000&ndash;2003). V&nbsp;České republice tvoří smrčiny klimaxovou vegetaci supramontánního stupně vyšších pohoří Českého masivu a Moravskoslezských Beskyd. V&nbsp;severozápadních pohořích (Krušné a Jizerské hory) začíná stupeň klimaxových smrčin už v&nbsp;nadmořských výškách kolem 1000 m, ve východnějších pohořích od 1050 m a v&nbsp;Hrubém Jeseníku a Moravskoslezských Beskydech až od 1100&ndash;1150 m (Jirásek 1996a, Chytrý 2012). Na Šumavě se klimaxové smrčiny vyskytují od 1150&ndash;1200 m n. m. výše (Neuhäuslová 2001). V&nbsp;pohořích nižších než 1400 m zasahují smrčiny až na nejvyšší vrcholy, zatímco v&nbsp;Krkonoších, na Králickém Sněžníku v&nbsp;Hrubém Jeseníku a lokálně i na bavorské straně Šumavy tvoří horní hranici lesa. Na podmáčených stanovištích, zejména v&nbsp;okolí rašelinišť, se však přirozené smrčiny nacházejí ostrůvkovitě i v&nbsp;nižších pohořích a v&nbsp;pánevních oblastech, jako je například Dokesko, kde rostou i v&nbsp;nadmořských výškách jen kolem 300 m.</p><p class=text>Klima supramontánního stupně našich pohoří je chladné a vegetační období krátké. Průměrné roční teploty se pohybují mezi 2 a 4 °C, sněhová pokrývka leží 140&ndash;200 dní a roční úhrn srážek dosahuje 1100&ndash;1600 mm (Jirásek 1996a). Podmáčené smrčiny se vyskytují sice v&nbsp;nižších polohách, které jsou makroklimaticky teplejší, ale jsou vázány většinou na ploché pánevní oblasti, kde se hromadí chladný vzduch a vznikají teplotní inverze.</p><p class=text>Půdy našich smrčin jsou téměř bez výjimky kyselé a chudé živinami. V&nbsp;hercynských pohořích se vyskytují smrčiny na živinami chudých vyvřelých a metamorfovaných horninách krystalinika a v&nbsp;Moravskoslezských Beskydech na chudých flyšových pískovcích. Jejich půdy jsou navíc vzhledem k&nbsp;vydatným srážkám vyluhovány a ochuzeny o bazické kationty. Na vyluhování bází z půd se podílí i smrkový opad, z&nbsp;něhož se uvolňují organické kyseliny. Půdy jsou většinou podzoly s&nbsp;vyběleným eluviálním horizontem, na sutích však smrčiny porůstají i mělké rankerové půdy. Typickým znakem půd přirozených smrčin je tvorba silné vrstvy surového humusu tvořeného pomalu se rozkládajícím smrkovým jehličím (Ellenberg &amp; Leuschner 2010).</p><p class=text>Palynologické a genetické studie ukazují, že smrk ztepilý se v&nbsp;evropském pleistocénu vyskytoval ve dvou oddělených populacích, jednak v&nbsp;nížinách na východ až jihovýchod od severského kontinentálního ledovce, jednak v&nbsp;horských oblastech střední Evropy, zejména v&nbsp;Karpatech, Jižních a Východních Alpách i v Českém masivu, a v&nbsp;těchto oblastech zřejmě také přežil období posledního glaciálního maxima (Latałowa &amp; van der Knaap 2006, Tollefsrud et al. 2008). I z našeho území existují fosilní doklady o výskytu smrku v období před posledním glaciálním maximem (Rybníčková &amp; Rybníček 1991, Willis &amp; van Andel 2004, Jankovská &amp; Pokorný 2008). Naše populace zřejmě pocházejí aspoň ze dvou refugií, jednoho v&nbsp;Západních Karpatech a druhého v&nbsp;oblasti mezi Severními Alpami a jižní částí Českého masivu (Tollefsrud et al. 2008). Na Šumavě se smrk vzácně vyskytoval už v pozdně glaciálním interstadiálu, ale jeho výraznější expanze začala až v boreálu a maximálního rozšíření dosáhnul v atlantiku; v subboreálu pak začal místy ustupovat zejména ve prospěch jedle (H. Svobodová et al. 2001, 2002). Ve starším subatlantiku až středověku se smrk místy nacházel na méně produktivních stanovištích i v&nbsp;nížinách a pahorkatinách (Nožička 1972, Pokorný 2002). Ve středních nadmořských výškách byl od středověku podporován selektivní těžbou buku používaného na výrobu dřevěného uhlí v&nbsp;milířích (K. Mráz 1959, Nožička 1972). Od 19. století byly na rozsáhlých plochách po celém území vysazovány smrkové monokultury, díky nimž dnes smrk převládá na 47,7 % rozlohy českých lesů (ÚHÚL 2007).</p><p class=text>Přirozené smrkové lesy se vyvíjejí v rámci tzv. malého cyklu vývoje lesa (Leibundgut 1978, Korpeľ 1995), kdy po odumření starých stromů vznikají světliny, na nichž se zmlazuje a odrůstá mladá generace smrku. Z dalších dřevin se na světlinách uplatňuje ve větší míře pouze jeřáb ptačí (<i>Sorbus aucuparia</i>). Regenerace jiných dřevin je omezena zejména silnou vrstvou surového humusu tvořeného smrkovým jehličím, která kryje minerální půdu. Na rozdíl od pionýrských listnatých dřevin smrk nejlépe klíčí na vrstvě jehličnatého opadu nebo na padlých rozkládajících se kmenech (Jonášová &amp; Prach 2004). Oba tyto substráty udržují v&nbsp;horském podnebí potřebnou vlhkost a kmeny také chrání semenáče před konkurencí druhů bylinného patra, zejména před porosty třtiny chloupkaté (<i>Calamagrostis villosa</i>), které se zahušťují při prosvětlení stromového patra. Stopy regenerace na padlých kmenech jsou dobře pozorovatelné i ve starých porostech vzniklých přirozenou obnovou, kde smrky často rostou v řadách (M. Svoboda &amp; Pouska 2008). Vývoj smrčin v&nbsp;prvním desetiletí 21. století, kdy na Šumavě došlo k&nbsp;velkoplošnému rozpadu stromového patra v&nbsp;souvislosti s&nbsp;vichřicemi a masovým rozšířením lýkožrouta smrkového (<i>Ips typographus</i>), však naznačuje, že malý cyklus vývoje lesa bývá i v&nbsp;přirozených středoevropských smrčinách v&nbsp;delších časových intervalech přerušen a nahrazen velkým cyklem, kdy se stromové patro přirozeně obnovuje i na velkých plochách. Tento předpoklad potvrzují dendrochronologické studie ze Šumavy, podle nichž stromové patro velkých ploch přirozených smrčin vznikalo v&nbsp;minulosti zhruba ve stejnou dobu, patrně po rozsáhlém narušení porostů (M. Svoboda et al. 2012, Čada et al. 2013).</p><p class=text>V&nbsp;dřívějších přehledech vegetace českých smrčin (Sofron 1981, Jirásek 1996a, Jirásek in Husová et al. 2002: 35&ndash;65) bylo rozeznáváno více asociací mezofilních horských smrčin, které však byly jen velmi nevýrazně diferencovány diagnostickými druhy a byly vymezeny buď negativně, nebo pouhou větší pokryvností některých druhů v podrostu. Většina z&nbsp;těchto asociací spadá do rozsahu variability asociace <i>Calamagrostio villosae-Piceetum abietis</i>. Naopak u podmáčených a rašelinných smrčin přebíráme vymezení asociací z&nbsp;předchozích přehledů, i když s nutnými nomenklatorickými úpravami. Asociaci <i>Vaccinio uliginosi-Piceetum abietis</i> však řadíme spolu s&nbsp;rašelinnými bory a březinami do svazu <i>Vaccinio uliginosi-Pinion sylvestris.</i> Na rozdíl od předchozích přehledů neoddělujeme asociaci <i>Athyrio distentifolii-Piceetum abietis</i> do samostatného svazu <i>Athyrio alpestris-Piceion</i>. Tento svaz byl chápán jako samostatná skupina vysokobylinných smrčin, druhové složení hercynských vysokobylinných smrčin je však velmi podobné ostatním hercynským smrčinám a asociace <i>Athyrio distentifolii-Piceetum abietis</i> nijak nevybočuje z&nbsp;rozsahu jejich variability (viz také Exner in Willner &amp; Grabherr 2007: 183&ndash;208).
LFD;;;Svaz <i>Vaccinio uliginosi-Pinion</i> zahrnuje rozvolněné březové, borové nebo smrkové lesy na rašelinných půdách. Dominantami stromového patra jsou bříza pýřitá (<i>Betula pubescens</i>), borovice lesní (<i>Pinus sylvestris</i>), blatka (<i>P. uncinata</i> subsp. <i>uliginosa</i>) nebo smrk ztepilý (<i>Picea abies</i>), přimíšena může být také bříza bělokorá (<i>Betula pendula</i>) nebo olše lepkavá (<i>Alnus glutinosa</i>). Řídké keřové patro tvoří zpravidla menší jedinci druhů stromového patra. V&nbsp;bylinném patře jsou běžně zastoupeny rašeliništní chamaefyty (<i>Rhododendron tomentosum</i>, <i>Vaccinium oxycoccos</i> a <i>V. uliginosum</i>), keříčky typické pro boreokontinentální lesy na mezických půdách (<i>Calluna vulgaris</i>, <i>Vaccinium myrtillus</i> a <i>V. vitis-idaea</i>) a traviny charakteristické pro rašeliniště i lesy na minerálních půdách (<i>Calamagrostis villosa</i>, <i>Eriophorum vaginatum</i> a <i>Molinia caerulea</i>). V&nbsp;bohatě vyvinutém mechovém patře převládají rašeliníky (zejména <i>Sphagnum capillifolium</i> s. l., <i>S. fallax</i>, <i>S. flexuosum</i> a <i>S. magellanicum</i>) a další rašeliništní mechy (převážně <i>Polytrichum commune</i> a <i>P. strictum</i>), ale vyskytují se i lesní mechorosty typické pro minerální půdy, např. <i>Leucobryum glaucum</i> s. l. a <i>Pleurozium schreberi</i>.</p><p class=text>Vegetace svazu <i>Vaccinio uliginosi-Pinion</i> se vyskytuje ve vlhkých rašelinných sníženinách, kolem oligotrofních a dystrofních jezer, na okrajích vrchovišť a oligotrofních rašelinišť, vrchovištích v závěrečných sukcesních stadiích a vzácně i na zrašelinělých minerálních půdách. Její existenci umožňuje vysoká hladina silně kyselé a živinami chudé podzemní vody, která zejména u rašelinných březin a smrčin často stagnuje při povrchu, zatímco u rašelinných borů klesá hlouběji než 30 cm pod povrch půdy. Tato vegetace je rozšířena od oceanické části severozápadní Evropy daleko na východ do eurasijské boreální zóny. Ve srážkově bohatých nížinách až podhorských oblastech severozápadní Evropy v&nbsp;této vegetaci zpravidla převládá bříza pýřitá (<i>Betula pubescens</i>), zatímco směrem na východ jsou častější bory a smrčiny (Bohn et al. 2000&ndash;2003). V severozápadní Evropě mohou rašelinné březiny na příhodných stanovištích vytvářet trvalá společenstva, ale směrem na východ bříza dominuje hlavně v raných sukcesních stadiích zarůstajících okrajů minerálně chudých rašelinišť nebo na narušených místech. Území České republiky leží v&nbsp;přechodné zóně, ale na nenarušených okrajích rašelinišť se zde uplatňují spíš už kontinentálnější dřeviny borovice lesní (<i>Pinus sylvestris</i>) a smrk ztepilý (<i>Picea abies</i>). Borovice je vázána na teplejší území (u nás na menší nadmořské výšky, v&nbsp;kontinentálním měřítku na jižnější oblasti), zatímco smrk převládá v&nbsp;chladnějších územích (v horách, v&nbsp;údolích s&nbsp;hromaděním chladného vzduchu a v&nbsp;rámci Eurasie v&nbsp;severnějších oblastech). V&nbsp;Českém masivu a některých dalších hercynských pohořích střední Evropy se dále vyskytují i porosty s&nbsp;blatkou (<i>Pinus uncinata</i> subsp. <i>uliginosa</i>).</p><p class=text>Vzhledem k&nbsp;neúživnosti substrátů, na kterých se vyskytují, nemají rašelinné březiny, bory a smrčiny větší hospodářský význam. Jako rané sukcesní stadium vývoje rašelinných lesů umožňují rašelinné březiny nástup navazujících společenstev rašelinných borů. Všechny typy rašelinných lesů jsou útočištěm vzácných druhů rostlin i živočichů a také často vytvářejí ochranné pásy kolem vzácných společenstev bezlesých vrchovišť a přechodových rašelinišť. Ohrožení spočívá hlavně v&nbsp;odvodňování a převodu na jehličnaté kultury. Syntaxonomické hodnocení rašelinných lesů je v&nbsp;literatuře nejednotné. Někteří němečtí autoři (Tüxen 1955, Passarge 1968, Passarge &amp; Hofmann 1968) navrhli oddělovat je do samostatné třídy <i>Vaccinietea uliginosi</i> Lohmeyer et Tüxen in Tüxen 1955, případně i do dvou tříd <i>Molinio-Betuletea pubescentis</i> Passarge 1968 a <i>Vaccinio uliginosi-Pinetea sylvestris</i> Passarge 1968, z&nbsp;nichž první zahrnuje oceaničtější rašelinné březiny a druhá kontinentálnější rašelinné bory. V&nbsp;jiných vegetačních přehledech včetně českých (Moravec in Moravec et al. 1995: 124&ndash;128, Husová et al. 2002) byly jednotlivé asociace podle dominanty stromového patra řazeny do různých svazů třídy <i>Vaccinio-Piceetea</i> společně s&nbsp;asociacemi typickými pro minerální půdy. Zejména svaz <i>Dicrano-Pinion sylvestris</i> byl v&nbsp;takovém pojetí velmi heterogenní, což např. Seibert (in Oberdorfer 1992: 53&ndash;80) řešil jeho rozdělením do dvou podsvazů, jednoho pro vegetaci minerálních půd a druhého pro vegetaci rašelinných půd. V&nbsp;našem pojetí bereme v&nbsp;potaz velkou floristickou, strukturní i ekologickou podobnost všech typů rašelinných lesů a podobně jako Schubert (in Schubert et al. 2001b: 46&ndash;100) je sdružujeme do jediného svazu. Tento svaz řadíme do třídy <i>Vaccinio-Piceetea</i>, protože kromě rašeliništních druhů tvoří podstatnou část druhového složení porostů boreokontinentální nebo středoevropské horské druhy typické pro jehličnaté lesy této třídy. Rašelinné lesy jsou i v&nbsp;boreální zóně Eurasie zpravidla v&nbsp;kontaktu s&nbsp;tajgou na minerální půdě a druhové složení těchto lesů je velmi podobné. Rozvolněné bory na hlubších vrchovištních rašeliništích (asociace <i>Sphagno-Pinetum sylvestris</i> a <i>Ledo palustris-Pinetum uncinatae</i> Klika ex Šmarda 1948) a vrchoviště s&nbsp;klečí (asociace <i>Vaccinio uliginosi-Pinetum mugo</i> Lutz 1956) však řadíme do svazu <i>Sphagnion magellanici</i> třídy <i>Oxycocco-Sphagnetea</i> (Hájková et al. in Chytrý 2011: 705&ndash;736).
MAA;;;Svaz zahrnuje vegetaci nízkých jednoletých travin a dvouděložných bylin o výšce přibližně do 10 cm, vzácněji až 30 cm nebo i více. Porosty jsou otevřené až plně zapojené, což závisí na stadiu sukcese, vlhkosti substrátu a půdní semenné bance. Kromě nízkých jednoletek se často vyskytují i druhy předchozích nebo následných sukcesních stadií, zejména jednoleté vlhkomilné nitrofilní byliny, druhy rákosin a vysokých ostřic a terestrické formy vodních makrofytů. Porosty na maloplošných stanovištích bývají zpravidla druhově bohatší, neboť zahrnují širší spektrum druhů z okolní vegetace a postrádají výraznou dominantu.</p><p class=zalomeni>Vegetace svazu <i>Eleocharition ovatae</i> se vyskytuje na obnažených dnech rybníků a rybích sádek, na říčních náplavech a obnažených okrajích říčních ramen, jezer a přehradních nádrží. Dno tvoří hlinité nebo jílovité bahno, často s velkým obsahem humusu, ale také štěrk nebo písek. V době klíčení semen je substrát nasycen vodou až mělce zaplaven a poté postupně vysychá. V době kvetení a dozrávání semen většiny jednoletých druhů bývá substrát mírně vlhký nebo v povrchové vrstvě suchý (Hejný 1960, von Lampe 1996). Půdní reakce je kyselá až mírně bazická (Müller-Stoll & Pietsch 1985). Mnohé druhy této vegetace (např. <i>Gnaphalium uliginosum</i>, <i>Juncus bufonius</i>, <i>Limosella aquatica</i> a <i>Peplis portula</i>) rostou na substrátech s různými fyzikálními i chemickými vlastnostmi. Naproti tomu <i>Carex bohemica</i>, <i>Coleanthus subtilis</i>, <i>Cyperus fuscus</i>, <i>Elatine hydropiper</i> a <i>Gypsophila muralis</i> mají ekologickou amplitudu ve vztahu k substrátu užší (von Lampe 1996), a proto se podle jejich výskytu rozlišují jednotlivé asociace (Pietsch & Müller-Stoll 1968).</p><p class=zalomeni>Vegetace svazu <i>Eleocharition ovatae</i> se ve střední Evropě váže především na mírně teplé až teplé nížiny a pahorkatiny, ale místy vystupuje až do podhorského stupně (Pietsch & Müller-Stoll 1968, Vicherek 1972). V oblastech s malým úhrnem srážek je vzácná. Ve Středomoří se vyskytuje v horách, kde jsou vlhkostně příznivější podmínky (Bergmeier & Raus 1999). V kontinentální Asii je výskyt společenstev svazu <i>Eleocharition ovatae </i>možný díky dostatečně vysokým teplotám v létě, kdy spadne i většina z celkově malého ročního úhrnu srážek. Klimatické podmínky ve vegetačním období se tím blíží podmínkám ve střední Evropě (Hilbig et al. 1999, Sinel?nikova & Taran 2003). Na výskyt této vegetace v suchých a chladných oblastech mají velký vliv lokální klimatické anomálie, např. vlhčí mezoklima v okolí velkých vodních ploch (Ünal 1999).</p><p class=zalomeni>Tato vegetace představuje iniciální stadium sukcese na periodicky zaplavovaných substrátech. Jednotlivé druhy mají různou schopnost přizpůsobit se změnám vlhkosti substrátu během vegetačního období. Na výraznější kolísání vlhkosti reagují změnami v anatomické a morfologické struktuře, různou délkou životního cyklu nebo tvorbou různého množství biomasy. To se projevuje v celkové struktuře porostů a jejich sukcesním vývoji. V sukcesní řadě na společenstva svazu <i>Eleocharition ovatae </i>zpravidla navazuje vegetace třídy <i>Bidentetea tripartitae</i>. Při déletrvajícím obnažení substrátu, které je běžné například na říčních náplavech, sukcese pokračuje nejčastěji směrem k vegetaci třídy <i>Phragmito.Magno-Caricetea</i>. V říčních systémech je tento jev přirozený a není možné ani smysluplné mu bránit. Fatální jsou však změny v dynamice toků po jejich zahloubení, narovnání a stavbě přehrad, což omezuje tvorbu nových náplavů a obnažování částí koryta v době průtokového minima. Výskyt této vegetace u nás je proto v současnosti soustředěn spíše na rybníky a rybí sádky. Společenstva obnažených den se zde vyvíjejí při záměrném letnění trvajícím alespoň dva měsíce nebo při nedostatku vody v létě. Letnění rybníka trvá nejvýše jedno vegetační období a poté je rybník znovu napuštěn (Čítek et al. 1998). To zabraňuje rozvoji vytrvalých mokřadních společenstev. V minulosti byly porosty svazu <i>Eleocharition ovatae</i> pravděpodobně hojnější než dnes a vyskytovaly se na větších plochách, neboť letnění představovalo po staletí základní metodu zúrodňování rybníků (Šusta 1995). V současnosti je omezeno hlavně z ekonomických a vodohospodářských důvodů. U plůdkových výtažníků, rybníků trpících v suchých létech nedostatkem vody a také u rybích sádek se však dosud běžně praktikuje. Rovněž na tzv. dvouhorkových rybnících, lovených každé dva roky, se v prvním roce po nasazení ryb udržuje nižší vodní hladina (Čítek et al. 1998). Zachování tohoto typu hospodaření je podmínkou pro udržení vegetace svazu <i>Eleocharition ovatae</i> ve střední Evropě.</p><p class=zalomeni>V minulosti byla dna rybníků často rozorávána a osévána kulturními plodinami nebo využívána k pastvě, což zčásti nahrazovalo ztrátu na produkci ryb kvůli letnění (Špatný 1870, Zapletálek 1933, Ambrož 1939a, Šusta 1995). V současnosti jsou zpravidla ponechávána bez zásahu nebo jsou osévána hlavně kvůli provzdušnění substrátu a jeho obohacení o organickou hmotu (Schäfer-Guignier 1994, Čítek et al. 1998). K provzdušnění dna, mineralizaci živin a celkovému zlepšení produktivity rybníka však přispívají i porosty nízkých jednoletek (Janeček 1966, Šusta 1995). Z ochranářského hlediska má tato vegetace význam pro uchování některých vzácných druhů rostlin a živočichů a také jako prostor pro zmlazování populací bahenních rostlin i některých vodních makrofytů ze semen, dormantních oddenků a hlíz (Hejný 1960, Moravcová et al. 2002, Hroudová et al. 2004).</p><p class=zalomeni>Malá část letněných rybníků bývá určena k odbahnění, které však může být i z hlediska ochrany typických společenstev obnaženého dna přínosem. Na některých rybnících mohou být drobná semena vlhkomilných jednoletek překryta silnou vrstvou bahna, což zabraňuje jejich klíčení (Ambrož 1939a, Poschlod et al. 1999, Šumberová 2005). Odstranění nadbytečné vrstvy sedimentu může proto vést k aktivaci semenné banky (Raddatz 2002). Podobné účinky má i mechanické narušování vytrvalé vegetace v mělkých periodických mokřadech (Bernhardt 1999, Poschlod et al. 1999).</p><p class=zalomeni>V literatuře je často diskutována škodlivost hnojení a vápnění rybníků pro flóru a vegetaci obnažených den (Hejný 1969, Garniel 1993, Čeřovský et al. 1999). Tyto postupy se používají přibližně od konce 19. století ke zvýšení produktivity rybníků, vápnění rovněž k úpravě chemismu vody a substrátu a k desinfekci rybničního prostředí (Šusta 1995, Přikryl 1996, Čítek et al. 1998). Vliv těchto opatření na jednotlivá společenstva svazu <i>Eleocharition ovatae</i> je různý. Negativně se projevuje ve vegetaci vázané na kyselé písky, naopak na složení porostů na hlubokém bahně nemá výrazný vliv (Hejný 1969, 1995, Müller-Stoll & Pietsch 1985). Obdobně, ale ještě pronikavěji působil na rybniční prostředí farmový chov kachen a hus. Zvláště tam, kde farmy existovaly dlouhodobě, došlo k výraznému posunu pH do bazických hodnot a obohacení půdy o velké množství živin, ale i chloridů, sodíku a vápníku (Hejný et al. 1982a). Společenstva acidofytů (např. <i>Coleanthus subtilis. Elatine hydropiper </i>a <i>E. triandra</i>) zde většinou nahradila buď vegetace vázaná na bazičtější substráty s druhy <i>Cyperus fuscus </i>a <i>Plantago uliginosa</i>, nebo nitrofilní vegetace třídy <i>Bidentetea tripartitae</i>.</p><p class=zalomeni>Vegetace svazu <i>Eleocharition ovatae</i> je nejhojnější ve střední Evropě, vzácněji se vyskytuje v západní, jihovýchodní a východní Evropě (Pietsch & Müller-Stoll 1968). Většina lokalit této vegetace v Evropě leží severně od Pyrenejí, Apenin, balkánských pohoří a Černého a Kaspického moře, odkud zasahuje do severního Německa, středního Polska a středního Povolží. Podle rozšíření diagnostických druhů jednotlivých asociací (von Lampe 1996) lze však výskyt ochuzených porostů předpokládat i v severní Africe, jižní Skandinávii a Pobaltí. V Asii existují izolované výskyty této vegetace v povodí některých velkých řek a v jezerních pánvích na Sibiři, v Mongolsku a na Dálném východě (Taran 1998, 2001, Hilbig et al. 1999, Ünal 1999, Sinel?nikova & Taran 2003). Ze Severní Ameriky není tato vegetace udávána (Deil 2005), ale její výskyt lze předpokládat v některých oblastech, kam svým rozšířením zasahují význačné diagnostické druhy, např. <i>Coleanthus subtilis</i> (von Lampe 1996, Čeřovský et al. 1999). Společenstva tohoto svazu vesměs chybějí v oblastech s výrazně atlantským klimatem, kde jsou příliš chladná léta, v oblastech s extrémně horkými a suchými léty a na silně kyselých nebo zasolených substrátech. Zde je nahrazují společenstva vikariantních svazů <i>Radiolion.linoidis</i> a <i>Verbenion supinae</i>, případně společenstva svazu <i>Cypero-Spergularion salinae</i> ze třídy <i>Crypsietea aculeatae</i>. V České republice jsou společenstva svazu <i>Eleocharition ovatae</i> nejhojnějším typem vegetace třídy <i>Isoëto.Nano-Juncetea</i>. Vyskytují se po celém území s výjimkou horských poloh. Nápadná je koncentrace výskytu v rybničních oblastech jižních Čech a Českomoravské vrchoviny. Absence údajů z některých dalších oblastí je však spíše důsledkem malé probádanosti vegetace periodických mokřadů.</p><p class=zalomeni>V přehledu rostlinných společenstev České republiky (Moravec et al. 1995) je do svazu <i>Eleocharition ovatae</i> zahrnuto sedm asociací, většina z nich však není jednoznačně vymezitelná svým druhovým složením. V tomto zpracování proto ponecháváme pouze tři široce definované asociace, <i>Polygono-Eleocharitetum ovatae</i>, <i>Cyperetum micheliani</i> a <i>Stellario uliginosae-Isolepidetum setaceae</i>; v rámci jejich variability hodnotíme i ostatní od nás uváděná společenstva.
MAB;;;Ve společenstvech tohoto svazu převažují drobné vlhkomilné sítiny a nízké dvouděložné byliny s krátkým životním cyklem. Porosty jsou zpravidla silně rozvolněné a dosahují maximální výšky 5&ndash;10 cm. Často do nich zasahují i některé druhy z okolní vegetace, zejména polní plevele, druhy trávníků a obojživelné mokřadní byliny.</p><p class=zalomeni>Porosty svazu <i>Radiolion linoidis</i> se vyskytují hlavně na antropogenních stanovištích, jako jsou vlhká pole, nezpevněné cesty, jámy po těžbě písku, rašeliny nebo uhlí, kamenolomy a okraje rybníků. Přirozenými stanovišti jsou vlhké mezidunové sníženiny a okraje jezer (Pietsch 1963). V jihozápadní Evropě se mnohé druhy vyskytují i na skalních teráskách s nánosy štěrku (Rudner et al. 1999).</p><p class=zalomeni>Tato vegetace vyžaduje nevápnité substráty o kyselé až neutrální půdní reakci a malém obsahu živin (Müller-Stoll & Pietsch 1985, Täuber 2000). Nejčastěji osídluje písky a štěrky, vzácněji nevápnité jíly nebo rašelinné substráty. V době klíčení drobných jednoletek musí být substrát dostatečně provlhčen. V případě rychlého vysychání půdy je většina druhů schopna omezit tvorbu vegetativních orgánů a zkrátit svůj životní cyklus. Jejich morfologická a fenologická plasticita je však výrazně menší než u druhů svazů <i>Eleocharition ovatae</i> a <i>Verbenion supinae</i>. V porovnání s nimi je svaz <i>Radiolion.linoidis</i> méně vázán na mokřady a jeho rozšíření je spíše ovlivněno makroklimatem (Pietsch 1973a). Limitujícím faktorem je hlavně množství srážek před začátkem vegetačního období, případně i během něho. Proto se druhy a společenstva svazu <i>Radiolion linoidis</i> vyskytují převážně v oblastech s atlantsky laděným klimatem (von Lampe 1996, Rudner 2005a). Ve střední Evropě je tato vegetace vázána hlavně na místa uprostřed větších lesních celků a v okolí vodních ploch, kde je větší vzdušná vlhkost (Pietsch 1973a). Častější je rovněž výskyt na nepropustných substrátech, které zůstávají déle vlhké (Pietsch 1963, Popiela 1997, 2005).</p><p class=zalomeni>V severní části areálu jednotlivé druhy klíčí od dubna až května a optimum jejich vývoje nastává od července do podzimu (Pietsch 1963, Pietsch & Müller-Stoll 1974, Wnuk 1989). V jižní části areálu klíčí už na podzim a na začátku zimy a pokračují ve vývoji na jaře; fenologické optimum mají v březnu a dubnu (von Lampe 1996, Rudner et al. 1999). V době klíčení musí být stanoviště bez zapojené vegetace, neboť druhy svazu <i>Radiolion linoidis</i> jsou vzhledem ke své krátkověkosti a malému množství biomasy konkurenčně velmi slabé. Jejich porosty se proto omezují na stanoviště, která pro většinu ostatních rostlin představují extrémní prostředí, hlavně kvůli nízkému pH a nedostatku živin (von Lampe 1996, Deil 2005, Rudner 2005b). Vlivem spadu dusíku, celkové eutrofizace krajiny a opouštění pozemků však i tato stanoviště podléhají rychlejší sukcesi vytrvalých bylin. U nás se šíří hlavně <i>Agrostis stolonifera</i>, <i>Calamagrostis epigejos . Elytrigia repens</i>. Na některých místech vhodná stanoviště zarůstají dřevinami. Management na lokalitách ohrožených sukcesí musí zahrnovat opatření směřující k rozvolnění drnu nebo odstranění křovin. Po intenzivnějším zásahu, např. velkoplošném stržení drnu, je vhodné extenzivní, ale trvalé využití stanoviště, které by bránilo sukcesi (Müller & Cordes 1985, Müller 1996, Bernhardt 1999). Extenzivní obhospodařování vlhkých polí lze zahrnout do programů podpory ekologického zemědělství.</p><p class=zalomeni>Výskyty vegetace svazu <i>Radiolion linoidis</i> na písčitých okrajích rybníků jsou ve střední Evropě v současnosti velmi vzácné (Pietsch 1996). Po zavedení intenzivního hnojení a vápnění rybníků ve druhé polovině 20. století se výrazně změnil chemismus původně kyselých, živinami chudých písků. Kromě přímého působení velké koncentrace dusíku, např. po hnojení kejdou, přispělo k ústupu drobných jednoletek z těchto stanovišť i zarůstání rybničních okrajů nitrofilními druhy, např. <i>Bidens frondosa</i> a <i>Tripleurospermum inodorum </i>(Hejný et al. 1982a, Hejný 1995). Ve srovnání s porosty asociace <i>Stellario uliginosae-Isolepidetum setaceae</i> (svaz <i>Eleocharition ovatae</i>), které rovněž osídlují rybniční okraje, jsou společenstva svazu <i>Radiolion linoidis </i>na změny chemismu substrátu výrazně citlivější a většina jejich druhů patrně není schopna růst na místech s tenkou vrstvou bahna dále od břehu, kde se tyto změny tak výrazně neprojevily. Jednotlivé druhy se u nás navíc nacházejí v mezních klimatických podmínkách, a o to více jsou zranitelné (von Lampe 1996). Výskyt této vegetace lze dosud předpokládat na rybnících v odlehlých územích, jejichž využití k intenzivnímu chovu kapra by bylo nerentabilní. Proto se zpravidla nasazují plůdkem vedlejších druhů ryb, který je odkázán pouze na přirozenou potravu. Hnojí a vápní se zde jen omezeně nebo vůbec ne. Pro uchování vegetace svazu <i>Radiolion.linoidis </i>je důležité, aby se na těchto rybnících výrazně nezměnilo hospodaření. Letnění by mělo probíhat alespoň 3&ndash;4 měsíce, nejlépe od května do konce léta. Stačí přitom obnažení písčitých okrajů v šířce několika málo metrů od břehu, a to s odstupem dvou i více let.</p><p class=zalomeni>Vegetace svazu <i>Radiolion linoidis </i>je nejčastější a nejvíce diverzifikovaná v severozápadní a západní Evropě a západní části střední Evropy (Brullo & Minissale 1998). Nejvíce fytocenologických snímků pochází z nížinných oblastí Německa (Pietsch 1963, Philippi 1968, Pietsch & Müller-Stoll 1974, Täuber 2000), Nizozemska (Lemaire et al. in Schaminée et al. 1998: 147&ndash;172), Belgie (Moor 1937) a Francie (Moor 1937, Schäfer-Guignier 1994). Většina druhů zasahuje i do atlantské části jižní Evropy a severní Afriky (Pietsch 1973a, von Lampe 1996, Rudner et al. 1999). Zde jsou jejich porosty, do nichž vstupují i některé vytrvalé druhy, v současnosti řazeny nejčastěji do samostatného svazu <i>Cicendio-Solenopsion.laurantiae </i>Brullo et Minissale 1998, jehož vymezení oproti svazu <i>Radiolion linoidis</i> však není zcela jasné (Deil 2005). Směrem na sever a východ zasahuje tato vegetace do jižní Skandinávie (von Lampe 1996), Pobaltí (Dier&szlig;en 1996), Polska (Popiela 1996, 1997, 2005) a České republiky. Dále na východ a jihovýchod se porosty svazu <i>Radiolion linoidis</i> vyskytují již jen velmi vzácně v oblastech s lokálně vlhčím klimatem, zejména ve srážkově mimořádně bohatých letech (Pietsch 1973b). Například ze Slovenska jsou uváděna dvě společenstva, z nichž jedno je značně chudé diagnostickými druhy a druhé se vyskytuje na jediné lokalitě (Valachovič et al. in Valachovič 2001: 347&ndash;373). V České republice je tato vegetace doložena hlavně ze západní poloviny území, zejména z Českobudějovické a Třeboňské pánve (Klika 1935a, Ambrož 1939a, Jílek 1956) a Podblanicka (Pešout 1992); dále existují údaje z Plzeňska (Kriesl 1952), Klatovska (Matějková 1996), Jindřichohradecka, Žďárských vrchů i odjinud. Většina recentních nálezů pochází z Třeboňska.</p><p class=zalomeni>V dosavadním přehledu rostlinných společenstev České republiky (Hejný in Moravec et al. 1995: 37&ndash;39) byly do svazu <i>Radiolion linoidis </i>zařazeny čtyři asociace, které však při revizi nebylo možno dobře formálně vymezit. Proto se v tomto zpracování přidržujeme rozdělení na dvě širší asociace, které jsou dobře vymezitelné floristicky i ekologicky. Asociace <i>Centunculo minimi.Anthoceretum punctati</i> zahrnuje vegetaci vlhkých písků a hlín na polích a cestách a asociace <i>Junco.tenageiae.Radioletum linoidis</i> porosty na zamokřených substrátech na okrajích rybníků.</p><p class=zalomeni>Svaz <i>Cicendion </i>(= <i>Cicendio-Solenopsion.laurantiae</i>) popsal Braun-Blanquet (1967) a zahrnul do něj jedinou asociaci <i>Isoëto-Cicendietum </i>Braun-Blanquet 1967, popsanou ze španělsko-portugalského pohraničí. Tuto asociaci Pietsch (1973a) přičlenil k nově popsanému svazu <i>Radiolion linoidis </i>Pietsch 1973, do kterého však zahrnul také další asociace ze západní a střední Evropy. Mnozí autoři považují tyto svazy za synonymní (např. Rennwald 2000, Berg & Bolbrinker in Berg et al. 2004: 118&ndash;124), ačkoliv Deil (2005) zmiňuje výrazný gradient v druhovém složení této vegetace od jihozápadní do střední Evropy. Domníváme se, že jde o dva odlišné svazy a pro svaz vyskytující se ve střední Evropě doporučujeme ponechat zavedené jméno <i>Radiolion linoidis </i>Pietsch 1973, které typifikujeme asociací <i>Centunculo minimi-Spergularietum segetalis</i> Pietsch 1973 (lectotypus hoc loco designatus).
MAC;;;Svaz <i>Verbenion supinae</i> zahrnuje vegetaci s převahou drobných vlhkomilných druhů rodu šáchor (<i>Cyperus</i>), sítina (<i>Juncus</i>) a kyprej (<i>Lythrum</i>) a častým výskytem druhů <i>Cerastium dubium. Myosurus minimus</i>, <i>Pulegium vulgare</i>, <i>Veronica.anagalloides</i> a <i>V. catenata</i>. Tyto druhy jsou jednoleté nebo ozimé, s velmi krátkým životním cyklem, nebo krátce vytrvalé. Jsou málo odolné vůči sukcesi vysokých jednoletých nebo vytrvalých bylin, která je v teplých oblastech s výskytem této vegetace velmi rychlá. Proto se společenstva svazu <i>Verbenion supinae</i> vyskytují hlavně na opakovaně narušovaných místech (Braun-Blanquet & Moor 1935), kde jsou porosty vzrůstově vyšších rostlin většinou rozvolněné. Mechové patro zpravidla chybí; je-li vyvinuto, tvoří je běžné druhy s širší ekologickou amplitudou (např. <i>Bryum argenteum</i>) nebo vzácně i specializované mechorosty s krátkým životním cyklem (např. <i>Physcomitrium pyriforme </i>a <i>Riccia cavernosa</i>). Někdy se objevují i povlaky sinice <i>Nostoc commune</i>.</p><p class=zalomeni>Vegetace svazu <i>Verbenion supinae </i>se v současnosti vyskytuje hlavně na antropogenních stanovištích, jako jsou mokřiny uprostřed polí a pastvin, pískovny, hliníky a dna letněných rybníků. Přirozenými stanovišti jsou dna vysychajících mrtvých ramen, břehy řek, jezer a tůněk v komplexech halofilní vegetace a v okolí vývěrů minerálních pramenů (Vicherek 1968, 1969, Pietsch 1973a). Substrátem je nejčastěji těžké jílovité nebo hlinitojílovité bahno, vzácněji štěrk nebo hrubý písek. Charakteristický je velký obsah vápníku a často také větší obsah nitrátů, chloridů a iontů sodíku a draslíku. Půdní reakce je neutrální až slabě bazická (Braun-Blanquet & Moor 1935, Bodrogközy 1958, Pietsch 1973a). Obsah organické hmoty v substrátu je vzhledem k její rychlé mineralizaci v oblastech výskytu této vegetace zpravidla malý.</p><p class=zalomeni>Tato vegetace se vyskytuje v teplých oblastech s různými srážkovými úhrny. Ve srážkově bohatších oblastech se objevuje i na stanovištích s dobře propustným substrátem, který nebývá zaplaven, ale jen dostatečně provlhčen. S rostoucí kontinentalitou klimatu se tato vegetace váže hlavně na terénní sníženiny s nepropustným substrátem, kde se drží voda po většinu roku a jen v létě dochází ke krátkodobému obnažení dna. Většina druhů je schopna přečkat i opakované zaplavení, např. po vydatných letních deštích. Kořeny a dolní části lodyh mohou být zaplaveny i dlouhodobě. V závislosti na vlhkosti stanoviště tvoří rostliny různě velkou biomasu (Hejný 1960, von Lampe 1996). Na hodně vlhkých stanovištích s malým obsahem solí vstupují do porostů i některé druhy s optimem výskytu ve společenstvech svazu <i>Eleocharition ovatae</i>, např. <i>Gypsophila muralis</i>, <i>Limosella aquatica</i> a <i>Peplis portula</i> (Pietsch 1973a). Na sušších, mírně zasolených místech do nich pronikají halofilní druhy, např. <i>Juncus gerardii</i>, <i>Lotus tenuis</i> a <i>Trifolium fragiferum</i> (Bodrogközy 1958). V panonské oblasti tato vegetace navazuje na společenstva vnitrozemských slanisk svazu <i>Cypero.Spergularion.salinae </i>ze třídy <i>Crypsietea aculeatae</i>, která osídlují periodicky zaplavované sníženiny s velkou koncentrací rozpustných solí (Bodrogközy 1958, Vicherek 1969, 1973, Šumberová in Chytrý 2007: 132&ndash;138).</p><p class=zalomeni>V období extenzivnějšího obhospodařování krajiny byla společenstva svazu <i>Verbenion supinae</i> pravděpodobně mnohem běžnější. Jejich ústup v průběhu 20. století je spojován hlavně s vysoušením mokřin v úrodných teplých oblastech, odvodňováním a rozoráváním slanisk, upouštěním od pastvy, používáním herbicidů, zpevňováním polních cest a sukcesí na opuštěných pozemcích (Kühn 1994, Hejný in Moravec et al. 1995: 37&ndash;39, Čeřovský et al. 1999). Na druhé straně se pro některá společenstva vytvořila nová vhodná stanoviště v nedávné době, a to i na rozsáhlých plochách orné půdy. Souviselo to například se zavedením těžké zemědělské mechanizace, která narušuje půdní strukturu, a tím přispívá ke zhutňování a zamokřování půdy (Kühn 1994). Také pokusy o odvodnění mokřadů a jejich převod na ornou půdu v některých oblastech rozlohu zamokřených polí paradoxně ještě zvětšily. Tyto zásahy do krajiny začaly přibližně v první polovině 19. století, kdy byla vysušena slaná jezera na jižní Moravě (Fiala & Květ 1984, Grulich 1987). Největší plochy pozemků byly odvodněny ve druhé polovině 20. století. Hospodaření na takto získané orné půdě však bylo většinou nerentabilní, a proto se od něj postupně zase upouštělo. Podmínky vhodné pro vegetaci svazu <i>Verbenion supinae </i>však na opuštěných polích trvaly jen krátce, neboť se sem rychle vrátily porosty rákosu a dalších vytrvalých mokřadních druhů. Jsou-li tato místa občas zorána, vzniká na nich pestrá mokřadní vegetace s jednoletými druhy a porosty kamyšníků, hlavně <i>Bolboschoenus planiculmis</i>.</p><p class=zalomeni>Většina společenstev svazu má fenologické optimum v létě, u nás přibližně od začátku července, v teplejších oblastech dříve. Vegetace s převahou druhů <i>Cerastium dubium</i> a <i>Myosurus minimus</i> a účastí některých polních plevelů se však objevuje již na podzim, tyto druhy přečkávají zimu ve stadiu listových růžic a svůj vývoj dokončují zpravidla v dubnu až květnu. Podobnou fenologií se vyznačují i některé druhy polních plevelů provázející tuto vegetaci. Porosty s <i>Cerastium dubium</i> a <i>Myosurus.minimus</i> mohou tvořit jarní aspekt vegetace, jejíž další druhy klíčí teprve za vyšších teplot. Je-li tato vegetace snímkována na jaře, teplomilnější druhy ještě nejsou ve společenstvu přítomny, zatímco při zápisu koncem léta již nejsou rozeznatelné jarní druhy. Tato skutečnost nebyla dosud při fytocenologické klasifikaci dostatečně vzata v potaz, a zřejmě i proto je v rámci svazu <i>Verbenion supinae</i> rozlišován velký počet asociací, jejichž druhové složení je velmi podobné (Traxler in Grabherr & Mucina 1993: 197&ndash;212, Valachovič et al. in Valachovič 2001: 347&ndash;373).</p><p class=zalomeni>V pozdějších stadiích sezonního vývoje ve společenstvech svazu <i>Verbenion supinae </i>často převažují jednoleté vlhkomilné nitrofilní byliny nebo některé plevele okopanin. Ustane-li periodické zaplavování substrátu nebo mechanické narušování, zarůstají plochy podle vlhkosti a využití stanoviště vegetací rákosin, vysokých ostřic nebo ruderálních či halofilních trávníků. Při dlouhodobějším a hlubším zaplavení se objevují i některé vodní makrofyty (Vicherek 1969).</p><p class=zalomeni>Vhodný management této vegetace na rybnících zahrnuje letnění, které by vzhledem k rychlé sukcesi v teplých oblastech mělo být pouze tak dlouhé, aby umožnilo dokončení životního cyklu drobných jednoletek. V ideálním případě trvá přibližně od června až července do podzimu, přičemž na větších rybnících postačuje částečné letnění. K omezení nežádoucí sukcese mohou přispět některé druhy ptáků, hlavně vrubozobí, neboť se živí mladými rostlinami rákosu, orobinců a dalších vysokých druhů (Vicherek 1969). Vodní ptáci rovněž napomáhají šíření semen jednoletých vlhkomilných rostlin v krajině (Green et al. 2002, Holt Mueller & van der Valk 2002). To je důležité hlavně pro uchování této vegetace v periodických mokřadech uprostřed polních kultur. Cílená ochrana vegetace drobných jednoletek na těchto stanovištích není v současnosti možná, neboť její výskyt není dostatečně zmapován, hlavně kvůli odlehlosti od přístupových cest a častějšímu výskytu jen ve vlhkých letech. Při pravidelné orbě tato vegetace není výrazně ohrožena; nebezpečí představuje hlavně opouštění pozemků, převod na trvalé travní porosty nebo zalesňování. Na nevyužívaných stanovištích, např. v opuštěných pískovnách, je třeba omezit nežádoucí sukcesi buď cíleným ochranářským managementem, nebo extenzivním využitím pro sport či rekreaci.</p><p class=zalomeni>Vegetace svazu <i>Verbenion supinae </i>je rozšířena v teplých oblastech Evropy. Od severního Španělska a jižní Francie zasahuje až na Balkán a Kavkaz (Pietsch 1973a). Nejčastější a nejrozmanitější je v panonské oblasti. Vegetace s dominantním <i>Cyperus flavescens</i> však roste v celé západní a střední Evropě až po východní část Středomoří (von Lampe 1996). Vegetace svazu <i>Verbenion supinae</i> odpovídající pojetí přijatému v této publikaci je uváděna ze Španělska (Braun-Blanquet 1967, Rivas Goday 1970, Pietsch 1973a), Francie (Pietsch 1973a), Německa (Pott 1995), Švýcarska (Koch 1926, Braun-Blanquet & Moor 1935), Rakouska (Traxler in Grabherr & Mucina 1993: 197&ndash;212), Itálie (Braun-Blanquet & Moor 1935, Pietsch 1973a), Polska (Popiela 1997), Slovenska (Valachovič et al. in Valachovič 2001: 347&ndash;373), Maďarska (např. Pietsch 1973b, Borhidi 2003), Srbska (Slavnić 1951) a Rumunska (Popescu & Coldea in Coldea 1997: 36&ndash;53).</p><p class=zalomeni>V dosavadním přehledu vegetace České republiky (Hejný in Moravec et al. 1995: 37&ndash;39) byly do svazu <i>Verbenion supinae</i> zahrnuty dvě asociace, <i>Samolo.Cyperetum.fusci</i> Müller-Stoll et Pietsch 1985 a <i>Cyperetum flavescentis </i>Koch 1926. Druhá z těchto asociací byla popsána neplatně jako nomen nudum. V tomto zpracování uvádíme jedinou, šířeji vymezenou asociaci <i>Veronico anagalloidis-Lythretum hyssopifoliae</i>. Pro porosty asociace <i>Samolo.Cyperetum.fusci</i> jsme z našeho území neměli k dispozici snímkový materiál, pravděpodobně je však lze hodnotit v rámci variability asociace <i>Veronico anagalloidis-Lythretum hyssopifoliae</i>. Asociace <i>Cyperetum flavescentis</i> je v originálním popise definována přítomností diagnostického druhu <i>Cyperus flavescens</i>. Vzhledem k jeho rozsáhlému areálu a výskytu ve vegetaci rozličného druhového složení jej však nepovažujeme za dobrý diagnostický druh.
MBA;;;Svaz <i>Bidention tripartitae</i> tvoří jednovrstevné, vzácněji dvouvrstevné porosty vysokých jednoletých vlhkomilných druhů rodů <i>Bidens</i>, <i>Persicaria</i>, <i>Ranunculus</i>, <i>Rumex</i> a <i>Xanthium</i>. Tyto druhy dosahují obvykle výšky 50&ndash;150 cm a produkují velké množství nadzemní biomasy. Některé z nich vytvářejí na bázi lodyh adventivní kořeny sloužící k upevnění rostlin v bahnitém substrátu a usnadňující příjem kyslíku (Hejný 1960, 1997). To jim spolu s dalšími adaptacemi, např. bohatým systémem intercelulár, umožňuje přijímat živiny a chránit se před účinky toxických látek v anaerobním prostředí zamokřených půd (Hejný in Hejný 2000a: 48&ndash;49, 86&ndash;87, 97&ndash;98). Morfologicky se to projevuje silnými a dutými, snadno lámavými stonky. K diagnostickým druhům svazu patří i některé nižší, konkurenčně slabé byliny, např. <i>Alopecurus.aequalis</i> a <i>Rorippa palustris</i>. Pokud je vyšší vrstva bylinného patra rozvolněná nebo chybí, mohou tyto druhy v porostu i převažovat. Častými průvodními druhy jsou drobné vlhkomilné jednoletky, druhy rákosin, porostů vysokých ostřic a některé ruderální rostliny s širokou ekologickou amplitudou.</p><p class=zalomeni>Porosty svazu <i>Bidention tripartitae</i> se vyvíjejí převážně na stanovištích s mokrými hlinitými nebo jílovitými, dusíkem bohatými substráty. Častý je velký podíl organického detritu, který se v anaerobním prostředí mokrého bahnitého sedimentu špatně rozkládá. Podpovrchové vrstvy bahna bývají kvůli velkému obsahu neoxidovaných sloučenin železa zbarveny černě (Tüxen 1979); někdy se z nich uvolňuje amoniak nebo sirovodík. Některá společenstva tohoto svazu se vyskytují i na lehčích substrátech s větším podílem písku, kde je však jejich pokryvnost a biomasa menší. Ve střední Evropě je nejvíce výskytů této vegetace vázáno na rybníky a náplavy větších řek, spektrum vhodných stanovišť je však mnohem širší. Optimální podmínky pro svůj vývoj nacházejí společenstva svazu <i>Bidention tripartitae </i>v oblastech s mírně teplým a mírně vlhkým klimatem. Teplé podnebí snášejí hlavně tam, kde je vegetační období srážkově bohaté (Ambrož 1939a, Mierwald 1988, Borysiak 1994, Jasprica & Carić 2002, Tzonev 2003). V relativně chladných a suchých oblastech kontinentální Asie se tato vegetace vyskytuje tam, kde jsou letní průměrné teploty a srážkové úhrny podobné jako ve střední Evropě (Hilbig et al. 1999).</p><p class=zalomeni>Společenstva svazu <i>Bidention tripartitae</i> sukcesně navazují na vegetaci drobných jednoletek třídy <i>Isoëto.Nano-Juncetea</i>, v níž bývají nejprve přítomny ve stadiu semenáčků a později, zpravidla po dokončení vývoje drobných jednoletek, se stávají dominantami porostů. Na déle vlhkých a živinami bohatých stanovištích však druhy svazu <i>Bidention tripartitae</i> zpravidla opanují prostor ještě dříve, než se porosty konkurenčně slabších jednoletých druhů stačí vyvinout; ty pak zaujímají plochy s mělčím bahnem, a tedy i menší vlhkostí a menším obsahem živin (Hejný in Hejný 2000a: 23&ndash;35). Vegetace obnaženého dna je pravděpodobně silně ovlivněna také kvantitativním zastoupením diaspor v semenné bance. Zatímco kolem rybničních stok a pod hrází většinou převažují diaspory druhů svazu <i>Bidention tripartitae</i>, v jiných částech rybničního dna jsou početné i diaspory drobných jednoletek třídy <i>Isoëto-Nano-Juncetea</i>.</p><p class=zalomeni>Díky tvorbě velkého množství biomasy jsou druhy svazu <i>Bidention tripartitae</i> dokonce konkurenčně silnější než některé vytrvalé byliny. Ačkoli vyžadují ke svému optimálnímu vývoji plné oslunění, mnohé z nich tolerují zástin. Mohou se začleňovat i do porostů rákosin a vysokých ostřic, a na rybnících tak růst i v období, kdy je rybník na plné vodě (Philippi 1978, Tüxen 1979, Oberdorfer & Philippi in Oberdorfer 1993: 115&ndash;134). Proto lze i na rybnících letněných v dlouhých intervalech pozorovat rozsáhlé porosty svazu <i>Bidention tripartitae</i>, neboť diaspory jsou díky přísunu z rybničního litorálu přítomny i ve svrchních vrstvách sedimentu. Naproti tomu u drobných jednoletek třídy <i>Isoëto.Nano-Juncetea</i> je produkce diaspor při dlouhodobém neletnění rybníka velmi omezena. Semenná banka těchto druhů ve svrchních vrstvách rybničního bahna chybí a diaspory uložené v hlubších vrstvách sedimentu nejsou schopny klíčit. Proto se drobné jednoletky na takových stanovištích objevují jen vzácně (Šumberová 2005).</p><p class=zalomeni>Porosty svazu <i>Bidention tripartitae</i> se začínají vyvíjet po výrazném poklesu vodní hladiny. Optimální vlhkost substrátu pro klíčení jednotlivých druhů je různá, od důkladného provlhčení až po zaplavení několika milimetry vody (Hejný 1960). To se odráží v zonaci této vegetace na pobřeží jednoho rybníka. Kromě vzdálenosti jednotlivých zón od vody je důležité i zrnitostní složení substrátu, neboť například hluboké hlinité bahno zůstává déle vlhké než písek. Rozdíly v obsahu živin a v pH substrátu se projevují spíše při porovnání různých lokalit.</p><p class=zalomeni>U nás je většina druhů svazu <i>Bidention tripartitae </i>schopna klíčit již od dubna. Při dostatečné vlhkosti vytvářejí velké množství biomasy a jejich vývoj trvá až do konce léta nebo do podzimu. Některé druhy, např. <i>Ranunculus sceleratus</i>, <i>Rorippa palustris</i> a <i>Rumex maritimus</i>, vytvářejí i více generací během jediného vegetačního období. Mladé rostliny těchto druhů mohou pod sněhovou pokrývkou nebo v mělké vodě přezimovat a pokračovat ve vývoji v dalším vegetačním období (Hejný 1960). Tím se v dalším roce urychluje nástup fáze květu a plodu a šance těchto druhů stát se dominantami vegetace (Tüxen 1979). Na lokalitě se tak může změnit vzhled a druhové složení porostů již během dvou vegetačních období, dochází k tomu však většinou v návaznosti na mimořádný chod počasí. Vhodnou periodicitou zaplavení a obnažení substrátu lze rozvoj některých společenstev podpořit a jiná již na počátku vývoje potlačit (Šumberová et al. 2005).</p><p class=zalomeni>Při poklesu hladiny vody, který trvá déle než jedno vegetační období, jsou porosty svazu <i>Bidention tripartitae</i> rychle vystřídány vegetací třídy <i>Phragmito.Magno-Caricetea</i>, hlavně svazů <i>Phragmition australis</i> a <i>Phalaridion.arundinaceae</i>, na říčních náplavech i nitrofilními společenstvy třídy <i>Galio.Urticetea</i>. Některé druhy rákosin, např. <i>Typha.latifolia</i>, masově klíčí společně s jednoletými bylinami a ke konci vegetačního období tvoří významnou součást porostů. Hlavně na březích řek a uprostřed lesních komplexů se v sukcesi uplatňují také mokřadní dřeviny, hlavně vrby, topoly a olše.</p><p class=zalomeni>Z ochranářského hlediska je vegetace svazu <i>Bidention tripartitae</i> hlavně na letněných rybnících považována za méně hodnotnou než porosty drobných vlhkomilných jednoletek nebo vytrvalých obojživelných druhů. Ačkoli se frekvence výskytu některých společenstev a druhů svazu <i>Bidention tripartitae </i>v krajině snížila, většina z nich u nás nepatří k ohroženým. Za ohrožený je v celé Evropě považován biotop říčních náplavů, na kterých se vyvíjejí některá společenstva tříd <i>Bidentetea tripartitae </i>a <i>Isoëto.Nano-Juncetea</i> a vyskytují se na vzácné druhy rostlin, jako je <i>Corrigiola littoralis</i> (Šumberová in Chytrý et al. 2010: 76&ndash;79).</p><p class=zalomeni>Z rybářského hlediska napomáhá vegetace obnažených den provzdušňování substrátu a mineralizaci živin, čímž se snižuje tzv. organické zabahnění rybníků a zvyšuje se jejich úrodnost (Janeček 1966, Čítek et al. 1998). Výskyt rozsáhlých a hustých porostů svazu <i>Bidention tripartitae</i> na dnech letněných rybníků je však vnímán spíše negativně, neboť zabraňují vysychání a ozdravění bahnitého substrátu. Při pomalém napouštění rybníka tyto porosty dlouho přežívají, zastiňují vodu a znemožňují fotosyntézu mikroskopických řas, čímž dochází k úbytku kyslíku ve vodě. Rychlé zaplavení porostů hlubokou vodou má za následek jejich odumírání, hnití biomasy a kyslíkový deficit (Čítek et al. 1998, Hartman et al. 1998). Nažky dvouzubců se svými osténky mohou zachycovat na žábrách ryb a u násady způsobovat zranění (Garniel 1993, Hartman et al. 1998).</p><p class=zalomeni>V krajině jsou porosty svazu <i>Bidention.tripartitae </i>pionýrskou vegetací vlhkých, živinami bohatých míst. Jsou schopny kolonizovat nejen přirozené říční náplavy, ale i odkaliště, skládky a další vlhké biotopy vytvořené člověkem. Vzhledem k dobré schopnosti druhů svazu <i>Bidention.tripartitae </i>vázat živiny i toxické látky je možné jejich využití při rekultivacích nebo čištění kontaminovaných půd (Güleryüz et al. 2008). Na živinami chudých stanovištích mohou tato společenstva fungovat jako zelené hnojení. Rostliny posečené před květem lze kompostovat (Čítek et al. 1998). V přírodě tato vegetace představuje zdroj potravy a útočiště pro některé druhy vodního ptactva a savců.</p><p class=zalomeni>Vegetace svazu <i>Bidention tripartitae</i> je rozšířena v celé Evropě a v západní části Asie (Tüxen 1979, Hilbig 1995, 2000a, b, Hilbig et al. 1999, Taran & Tjurin 2006), vzácně byla zaznamenána i v Severní Americe (Christy 2004, Kagan et al. 2004). Z Evropy je doložena především z její střední, západní a východní části (Tüxen 1979). Podle rozšíření diagnostických druhů však lze předpokládat, že areál této vegetace je rozsáhlejší (Meusel et al. 1965, Hultén & Fries 1986, Meusel & Jäger 1992), ale mimo Evropu jí dosud nebyla věnována dostatečná pozornost.</p><p class=zalomeni>Z České republiky bylo dosud pro svaz <i>Bidention tripartitae</i> uváděno celkem šest asociací (Hejný in Moravec et al. 1995: 132&ndash;133). Pro asociaci <i>Pulicario vulgaris.Bidentetum</i> Hejný in Dykyjová et Květ 1978 máme k dispozici jen jediný fytocenologický snímek uvedený v originální diagnóze (Hejný & Husák in Dykyjová & Květ 1978: 23&ndash;64), a proto ji zde nehodnotíme. Naopak nově rozlišujeme asociaci <i>Corrigiolo littoralis-Bidentetum radiatae</i>, která je dobře vymezitelná na základě druhového složení a má specifickou ekologii i rozšíření, ale u nás dosud byla hodnocena v rámci variability asociace <i>Bidentetum tripartitae </i>(Hejný 1997). Z Evropy je uváděno větší množství asociací svazu <i>Bidention tripartitae</i>, které by se mohly vyskytovat i u nás, většinou však spadají do variability námi vymezených asociací. Asociaci <i>Alopecuretum aequalis</i> Müller 1975, uváděnou pod různými jmény např. z Německa (Tüxen 1979, Pott 1995, Kiesslich et al. 2003), Rakouska (Gei&szlig;elbrecht-Taferner & Mucina et al. 1993: 90&ndash;109), Slovenska (Jarolímek et al. 1997) i odjinud, nelze jednoznačně vymezit pomocí sociologické skupiny druhů ani prostřednictvím dominance <i>Alopecurus aequalis</i>, neboť porosty s dominancí tohoto druhu jsou floristicky i ekologicky velmi variabilní.
MBB;;;Svaz <i>Chenopodion rubri</i> zahrnuje ekologicky úzce specializovanou vegetaci jednoletých druhů, která se vyvíjí na zasolených a amoniakem bohatých půdách v okolí hnojišť, silážních jam a močůvkových výtoků (Hadač 1978, Hejný et al. 1979). Častá je v prostorách zemědělských dvorů, zejména v okolí stájí a chlévů, kde její rozrůstání podporují vyšší teploty (P. Pyšek 1992). Některé porosty tohoto svazu se vyskytují i na přirozených nebo polopřirozených stanovištích, např. na střídavě zaplavovaných náplavech a březích velkých řek a na obnažených rybničních dnech se zbytky chlévského hnoje. Tato místa jsou podobně jako antropogenní stanoviště extrémně bohatá živinami. Substrát je bohatý ionty vápníku a hořčíku, které pocházejí z exkrementů nebo bahnitých nánosů. Půdní reakce je silně zásaditá (Gei&szlig;elbrecht-Taferner & Mucina in Mucina et al. 1993: 90&ndash;109).</p><p class=zalomeni>Vegetace svazu je druhově chudá. Převažují v ní druhy z čeledi <i>Chenopodiaceae</i>, které dobře snášejí zasolení půd, především merlíky <i>Chenopodium ficifolium</i>, <i>C. glaucum</i> a <i>C. rubrum</i> a lebedy <i>Atriplex patula</i> a <i>A. prostrata </i>subsp. <i>latifolia</i>. Dále se v ní vyskytují trávy <i>Elytrigia repens</i>, <i>Poa annua</i>, <i>P. trivialis </i>a <i>Puccinellia distans</i> a ruderální druhy s širokou ekologickou amplitudou, např. <i>Cirsium arvense</i>, <i>Matricaria discoidea</i> a <i>Polygonum aviculare</i>. Časté jsou i rostliny typické pro obnažená rybniční dna, např. <i>Juncus bufonius</i>, <i>Potentilla supina</i> a <i>Rumex maritimus</i>.</p><p class=zalomeni>Areál svazu zahrnuje celou střední Evropu a zasahuje do západní, jižní a východní Evropy a do kontinentálních oblastí Asie. Jeho výskyt byl doložen na Pyrenejském poloostrově (Rivas-Martínez et al. 2001), v severní Francii (Géhu et al. 1985), Nizozemsku (Weeda et al. in Schaminée et al. 1998: 173&ndash;198), Německu (Oberdorfer in Oberdorfer 1993: 129&ndash;134, Pott 1995, Klotz in Schubert et al. 2001b: 364&ndash;372), Polsku (Matuszkiewicz 2007), Rakousku (Gei&szlig;elbrecht-Taferner & Mucina in Mucina et al. 1993: 90&ndash;109), na Slovensku (Jarolímek et al. 1997), v Maďarsku (Borhidi 2003), Srbsku (Slavnić 1951), Rumunsku (Sanda et al. 1999), na Ukrajině (Solomaha 2008) a v Mongolsku (Hilbig 1995, 2000b). V České republice jsou společenstva svazu <i>Chenopodion rubri</i> rozšířena po celém území od planárního do submontánního stupně.</p><p class=zalomeni>Svaz <i>Chenopodion rubri</i> zaujímá hraniční postavení mezi třídami <i>Bidentetea.tripartitae</i> a <i>Stellarietea mediae</i>, neboť sdružuje vegetaci přirozených i antropogenních stanovišť (Hejný et al. 1979, Kopecký & Hejný 1992). Ve většině evropských přehledů vegetace je zařazen do třídy <i>Bidentetea.tripartitae </i>(Gei&szlig;elbrecht-Taferner & Mucina in Mucina et al. 1993: 90&ndash;109, Oberdorfer in Oberdorfer 1993: 129&ndash;134, Pott 1995, Jarolímek et al. 1997, Weeda et al. in Schaminée et al. 1998: 173&ndash;198, Rivas-Martínez et al. 2001, Klotz in Schubert et al. 2001b: 364&ndash;372, Borhidi 2003), pouze někteří autoři se přiklánějí k jeho zařazení mezi ruderální vegetaci třídy <i>Stellarietea mediae</i>, případně <i>Chenopodietea </i>(Hejný & Kropáč in Moravec et al. 1995: 133&ndash;141, Solomaha 2008).
MCA;;;Svaz <i>Phragmition australis </i>zahrnuje vegetaci s převahou vysokých jednoděložných bylin trávovitého vzhledu, vzácněji též přesličky <i>Equisetum fluviatile</i>. Jde o klonální druhy šířící se pomocí dlouze plazivých oddenků. Některé druhy, např. rákos obecný (<i>Phragmites australis</i>), vytvářejí též plazivé nadzemní výběžky. Společným znakem většiny druhů tohoto svazu jsou redukované květy seskupené do složitých květenství a opylované větrem. Rovněž semena a spory některých druhů nebo rodů (např. u <i>Equisetum fluviatile. Phragmites australis </i>a <i>Typha</i> spp.) se šíří větrem. Semena druhů <i>Glyceria maxima</i> nebo <i>Sparganium erectum</i> se šíří hlavně vodou, případně endozoochorně s rybami nebo vodním ptactvem (Lhotská et al. 1987, Green et al. 2002á). U většiny druhů je možné i epizoochorní šíření, zejména na tělech savců (Lhotská et al. 1987, Römermann et al. 2005á). Úlomky oddenků nebo jiné vegetativní diaspory mohou být přenášeny na velkou vzdálenosti i vodou.</p><p class=zalomeni>Veškerá společenstva svazu <i>Phragmition australis </i>jsou vymezena dominancí jednoho druhu, který velkou pokryvností nadzemní biomasy i nerozložené stařiny značně omezuje spektrum ostatních druhů (Mesl?ard et al. 1999, Lenssen et al. 2000á). Těmi jsou nejčastěji různé nápadněji kvetoucí mokřadní byliny, např. <i>Alisma plantago-aquatica</i>, <i>Lycopus europaeus </i>a <i>Lythrum salicaria</i>, bylinné liány <i>Calystegia sepium </i>a <i>Solanum dulcamara </i>a ponořené nebo vzplývavé vodní makrofyty, zejména druhy z okřehkových porostů, jako jsou <i>Lemna minor </i>a <i>Riccia fluitans</i>. Při poklesu vody pod povrch půdy se v rozvolněných porostech mohou objevit i jednoleté druhy typické pro vegetaci obnažených rybničních den, např. <i>Carex bohemica</i>, <i>Cyperus fuscus</i> a <i>Eleocharis ovata</i>. Podmínkou je obnažený minerální nebo sapropelový substrát bez vrstvy stařiny. Některé jednoleté nitrofilní druhy (např. <i>Bidens frondosa </i>nebo <i>Persicaria hydropiper</i>) jsou schopny vyrůst i na substrátech s nerozloženým organickým opadem, a proto v terestrické ekofázi patří k nejčastějším průvodním druhům rákosin.</p><p class=zalomeni>Vegetace svazu <i>Phragmition australis </i>se vyskytuje na pobřeží mělkých stojatých i mírně tekoucích vod. Většina dominantních druhů má velmi pevné a pružné stonky, díky nimž odolává účinkům silného větru a vlnobití. To jim umožňuje osídlit i jezera, přehradní nádrže nebo velké rybníky. Většina společenstev má optimum na přirozeně eutrofních stanovištích a ve sladkých vodách, některá však snášejí i mírné zasolení a mezotrofní, někdy i oligotrofní nebo hypertrofní prostředí. Jednotlivá společenstva se liší především v nárocích na zrnitostní složení, obsah organické hmoty a provzdušnění substrátu. To do značné míry souvisí s dynamikou vodního režimu. Vegetace svazu <i>Phragmition.australis </i>roste ve vodě o hloubce kolem 1 m i více, naopak při poklesu hladiny může dlouhodoběji přetrvávat i v terestrických podmínkách. Pokles vodní hladiny je pro většinu druhů tohoto svazu velmi důležitý, neboť při něm hromadně klíčí semena na mělce zaplaveném nebo vodou nasyceném substrátu, a tím se generativně obnovují porosty (Hejný 1960á). Proto je kolonizace nově vzniklých vodních ploch rákosinami možná jen tam, kde výrazně kolísá výška vodního sloupce. Na rozdíl od vegetace svazu <i>Eleocharito palustris.Sagittarion sagittifoliae</i> nemají druhy svazu <i>Phragmition australis </i>schopnost dlouhodobě přežívat v hluboké vodě na dně vodních nádrží v podobě dormantních oddenkových hlíz, rašících rovněž po poklesu vodní hladiny. K přežití podzemních orgánů druhů svazu <i>Phragmition australis</i> v anaerobním prostředí je zpravidla nezbytný přísun kyslíku z nezaplavených nadzemních orgánů, které jsou u většiny druhů vybaveny aerenchymatickým pletivem. I mimo vegetační období zajišťují aerenchymem vyplněné odumřelé stonky přísun kyslíku, který je u většiny druhů nutný hlavně v době tvorby nových prýtů. Některé druhy však díky specifickým adaptacím dokážou znovu vyrašit z oddenků i při úplné anoxii (Crawford & Braendle 1996, Vartapetian & Jackson 1997). Pro již vyvinuté porosty svazu <i>Phragmition australis</i> je optimální mělké zaplavení přibližně do 50 cm po většinu vegetačního období, naopak trvale vysoký stav vody nebo vysušení vede ke snížení vitality porostů nebo jejich ústupu (Mesl?ard et al. 1999, Watt et al. 2007á). Délka jednotlivých ekofází je pro různá společenstva do určité míry specifická.</p><p class=zalomeni>V přirozené zonaci pobřežní vegetace navazují na svaz <i>Phragmition australis </i>směrem do méně zazemněných a hlubších částí vodní nádrže společenstva tříd <i>Lemnetea </i>a <i>Potametea</i>, naopak směrem ke břehu navazuje vegetace vysokých ostřic svazů <i>Magno-Caricion gracilis </i>nebo <i>Magno-Caricion elatae</i>. Vegetace svazů <i>Meliloto dentati-Bolboschoenion maritimi</i>, <i>Eleocharito palustris.Sagittarion sagittifoliae</i> a <i>Carici.Rumicion hydrolapathi</i>, rostoucí na podobných stanovištích, se liší nároky na vlastnosti substrátu a dynamiku vodního režimu. Důležitý je nejen obsah a dostupnost živin v substrátu, ale také obsah kyslíku a schopnost různých dominantních druhů vyrovnat se s jeho nedostatkem. Mikrobiální aktivitou v anaerobních podmínkách vznikají látky, které jsou pro řadu rostlinných druhů toxické, např. organické kyseliny, ionty Fe2+ a volné sulfidy, zejména sirovodíká. Ačkoli mokřadní rostliny mají adaptace, které jim umožňují v prostředí s nedostatkem kyslíku v substrátu úspěšně přežít, tolerance různých pobřežních druhů se značně liší (Sánchez et al. 1998, Adema et al. 2003). To se navenek projevuje v charakteristické zonaci mokřadů i v preferenci různých stanovišť. V porostech svazu <i>Phragmition australis </i>silně ovlivněných člověkem, např. mechanickým narušováním nebo vysycháním po změnách ve vodním režimu, dochází často k ruderalizaci a převládnutí vytrvalých nitrofilních druhů, zejména <i>Urtica dioica</i>. Tyto porosty svým druhovým složením představují přechod k vegetaci třídy <i>Galio-Urticetea</i>.</p><p class=zalomeni>Ačkoli jde o druhově chudou vegetaci, v níž se ve většině případů nevyskytují zvláště chráněné nebo ohrožené druhy rostlin, mají porosty svazu <i>Phragmition australis </i>velký význam pro ochranu ptáků, drobných savců, obojživelníků i některých skupin bezobratlých. Nezanedbatelný je i jejich krajinotvorný význam. Management zaměřený na zachování této vegetace na rybnících by měl zahrnovat částečné letnění po větší část vegetačního období v intervalu několika let, což umožňuje obnovu porostů ze semen a provzdušnění substrátu. Na jiných stanovištích, např. v mrtvých ramenech a pískovnách, umělé snížení vodní hladiny většinou není možné a dochází k němu přirozeně v suchých letech. Je však důležité, aby pokles vody nebyl trvalý, což se často děje v místech s vodním režimem narušeným odvodňováním. Vitalitu některých typů rákosin lze podpořit posečením a odklizením nadzemní biomasy v období vegetačního klidu (Husák in Dykyjová & Květ 1978: 404&ndash;408). Absence hospodaření totiž často vede k hromadění stařiny, snižování druhové diverzity a v konečném stadiu i k řídnutí porostů tvořených živými prýty. Stařina omezuje vyrůstání mladých prýtů nad povrch půdy i vzcházení semenáčků, a to stíněním, tvorbou mechanické bariéry i vylučováním látek s alelopatickým účinkem na jedince vlastního i jiných druhů (Barrat-Segretain 1996, Clevering 1998, Lenssen et al. 2000á). Ponechání porostů v zimě nebo v suchém létě bez vody může vést k jejich poškození mrazem nebo suchem (Hejný in Dykyjová & Květ 1978: 399&ndash;403). Nekontrolované šíření rákosin je však z hlediska udržení vysoké biodiverzity rovněž nežádoucí. Například rychle expandující porosty rákosu a orobinců na dnech rybníků ponechaných po celé vegetační období bez vody omezují rozvoj vegetace s konkurenčně slabšími druhy, např. ze tříd <i>Littorelletea uniflorae</i> a <i>Isoëto.Nano.Juncetea</i>. Již stabilizované rákosiny bývá navíc obtížné potlačit a obnovit původní stanovištní poměry, zejména rozlohu vodní plochy. Rychlá sukcese rákosin tak v krajním případě může vést k degradaci až zániku původně strukturně i druhově rozmanitého biotopu. Proto je často nezbytné porosty rákosin průběžně omezovat.</p><p class=zalomeni>V rybničním hospodaření jsou menší porosty rákosin považovány za prospěšné jako ochrana proti erozi a prostředí pro rozmnožování bezobratlých, kteří jsou potravou ryb (Podubský 1948, Hartman et al. 1998). Jejich větší rozrůstání je však nežádoucí, neboť se tím snižuje retenční i produkční kapacita rybníka. Proto se v rybničním hospodaření proti rozrůstání rákosin po staletí bojuje různými prostředky. Jednou z nejstarších a stále přetrvávajících metod je sečení, které se od poloviny 20. století provádí na větších plochách pomocí tzv. žacích lodí (Podubský 1948, Čítek et al. 1998). Dále se hlavně v minulosti využívalo zimování rybníků na sucho nebo jejich vysoušení v létě, spojené s orbou a osetím nebo pastvou dobytka, někdy též vypalování porostů (Podubský 1948, Hejný in Dykyjová & Květ 1978: 399&ndash;403, Šusta 1995). V současnosti je běžné vyhrnování rybničních okrajů a někdy i použití herbicidů (Čítek et al. 1998). Některé z uvedených metod omezování rákosin se uplatňují i jako součást ochranářského managementu mokřadů. Nejčastěji se doporučuje seč ve vegetačním období, a to nejlépe v době nejintenzivnějšího růstu rákosin (Asaeda et al. 2006, Engloner 2009). V hlubší vodě, např. v rybnících, se stébla usekávají pod vodní hladinou, v mělkých mokřadech, např. na rašeliništích nebo zaplavovaných loukách, je někdy potřeba i více sečí ročněá. Na eutrofních stanovištích, např. ve slaných mokřadech, je vhodná pastva (Mesl?ard et al. 1999). V hlavních chovných rybnících může šíření rákosin bránit vyšší obsádka tržního kapra, který za potravou vstupuje i do mělké vody, kde rytím ve dně poškozuje oddenky rákosinových druhů (Zákravský & Hroudová 2007á). Vysazovaný východoasijský amur bílý může přímo konzumovat zejména mladé části rostlin, k této potravě se však uchyluje zpravidla až při nedostatku jiných zdrojů, jako jsou obiloviny využívané k přikrmování ryb v rybnících nebo ponořené vodní makrofyty (Cross 1969, Čítek et al. 1998). Problematické je vysazování amura hlavně do menších nevypustitelných vodních nádrží, např. do mrtvých ramen. V našich podmínkách se tento druh sice přirozeně nerozmnožuje, ale je dlouhověký; starší velké exempláře amura jsou schopny zlikvidovat veškerou vegetaci v nádrži (Gerstmeier & Romig 2003). Naše domácí druhy ryb, plotice obecná a perlín ostrobřichý, se sice také převážně živí rostlinnou potravou včetně rákosinových druhů (Šusta 1997, Gerstmeier & Romig 2003), jejich vliv na vegetaci rákosin je však vzhledem k malým tělesným rozměrům zanedbatelný. Rychlost regenerace rákosin po omezujících zásazích je u jednotlivých společenstev různá. K citlivým a pomalu regenerujícím společenstvům patří <i>Equisetetum fluviatilis </i>a <i>Schoenoplectetum lacustris</i>. Naopak <i>Phragmitetum australis</i>, <i>Typhetum angustifoliae </i>a <i>Typhetum latifoliae </i>se zpravidla obnovují během několika málo let (Zákravský & Hroudová 2007, Watt et al. 2007) a na volných neobhospodařovaných plochách expandují i během jediného vegetačního období. Porosty některých druhů bývají nepříjemnými plevely na zamokřených polích. U nás jde spíše o okrajovou záležitost v teplých oblastech, především na zamokřených polích vzniklých rozoráním luk v říčních nivách. V oblastech pěstování rýže a dalších plodin vázaných na mokřady jsou však na omezování druhů svazu <i>Phragmition australis </i>vynakládány značné prostředky (Hejný 1960, Lancar & Krake 2002).</p><p class=zalomeni>Druhy svazu <i>Phragmition australis </i>měly již od starověku široké využití jako střešní krytina, izolační materiál, součást stavebních hmot a podestýlka pro dobytek. Vyráběly se z nich také rohože, nábytek, klobouky, tašky a košíky. Některé kultury využívaly pevných a vzduchem vyplněných stonků těchto rostlin i ke stavbě plavidel (Banack et al. 2004), škrobnaté oddenky a vzácněji i semena (např. <i>Glyceria</i> spp.) byly krmivem pro zvířata nebo i potravou pro lidi (Špatný 1870, Mabberley 1996, Arenas & Scarpa 2003). V současnosti tradiční způsoby využití ve větší míře přetrvaly zejména v jihovýchodní Asii, Africe a Latinské Americe (Banack et al. 2004, Jain et al. 2005). K novějším způsobům zužitkování biomasy těchto rákosin patří výroba celulózy nebo biopaliv (Mabberley 1996, Dier&szlig;en 1996). Perspektivní je i využití některých druhů v kořenových čistírnách odpadních vod (Dier&szlig;en 1996, Květ et al. 1999).</p><p class=zalomeni>Vegetace tohoto svazu je doložena z temperátní až boreální zóny Eurasie a některá společenstva zasahují i do asijských subtropů a tropů, kde se však většinou vyskytují ve větších nadmořských výškách (Zutshi 1975, Khan et al. 2004, Jain et al. 2005). Dále existují údaje ze severní Afriky (Shaltout & El-Sheikh 1993) a analogické porosty jsou doloženy i ze Severní a Jižní Ameriky (Conticello et al. 2002, Hauenstein et al. 2002).</p><p class=zalomeni>V dosavadním přehledu vegetace České republiky bylo u svazu <i>Phragmition australis </i>uvedeno celkem devět asociací (Hejný in Moravec et al. 1995: 39&ndash;49). Toto členění z větší části přejímáme. Výjimkou je asociace <i>Typhetum laxmanii </i>Nedelcu 1969, ke které nejsou z našeho území k dispozici žádné fytocenologické snímky, a proto ji podrobněji nepopisujeme. Nově byly naopak zařazeny asociace <i>Typhetum shuttleworthii </i>von Soó 1927 a <i>Phalarido arundinaceae-Bolboschoenetum laticarpi </i>Passarge 1999 corr. Krumbiegel 2006, doložené z území České republiky teprve v nedávné době. Rydlo (2007b) do tohoto svazu řadí i nově popsanou asociaci <i>Lemno minoris.Iridetum.pseudacori</i> Rydlo 2007, která je analogická vegetaci uváděné některými autory pod názvem <i>Iridetum pseudacori</i> Eggler 1933 (např. Sanda et al. 1999, Čynkina 2006, Matuszkiewicz 2007; toto jméno je však nomen nudum). Většina autorů tuto asociaci neuznává, neboť porosty jsou zpravidla tvořeny jen trsy dominantního druhu <i>Iris pseudacorus</i> a několika málo mokřadními druhy s širokou ekologickou amplitudou. V některých vegetačních přehledech (např. Balátová-Tuláčková et al. in Grabherr & Mucina 1993: 80&ndash;130, Oťaheľová et al. in Valachovič 2001: 51&ndash;183, Tzonev et al. 2009) je tato vegetace uváděna jako společenstvo bez ranku asociace a její zařazení do vyšších syntaxonů se různí. Kvůli slabé floristické diferenciaci tuto vegetaci ani my nerozlišujeme jako samostatnou asociaci, ačkoliv je z území České republiky doložena několika desítkami fytocenologických snímků, především ze středního Polabí (Rydlo 2005a, 2006b, 2007b).
MCB;;;Svaz zahrnuje vnitrozemská společenstva periodických vod bohatých rozpuštěnými minerály. Obvykle osídlují mělká jezera, terénní prohlubně, někdy i příkopy či kanály v oblastech s bazickým podkladem nebo v blízkosti minerálních pramenů, kde kolísá vodní hladina. Důležitý je vliv kontinentálního klimatu, kdy velký výpar v létě obvykle způsobuje pokles vodní hladiny až úplné vyschnutí svrchních vrstev půdy. To zvyšuje koncentraci solí v půdním roztoku, zejména při povrchu půdy. Půda je většinou minerální, jílovitá, s malým obsahem humusu a neutrální až silně alkalickou reakcí. Patří sem společenstva s dominantními kamyšníky (<i>Bolboschoenus maritimus . B. planiculmis</i>) a skřípincem Tabernaemontanovým (<i>Schoenoplectus tabernaemontani</i>). Kamyšníky i skřípinec dobře snášejí dočasné vyschnutí půdy za vysokých teplot. Jsou konkurenčně slabší než rákos a mohou tvořit sukcesní předstupeň rákosin v litorální zóně s periodicky vysychajícím dnem. Na obnaženém dně mohou být v kontaktu se společenstvy jednoletých halofilních travin svazu <i>Cypero.Spergularion salinae</i> (zejména na silněji zasolených substrátech v panonské oblasti) nebo s porosty obnažených den svazu <i>Bidention tripartitae</i>.</p><p class=zalomeni>Společenstva svazu jsou rozšířena zejména v panonské oblasti, např. v Maďarsku (Borhidi 1996, 2003) a Srbsku (Slavnić 1948), odkud zasahují na jižní Slovensko (Oťaheľová et al. in Valachovič 2001: 51&ndash;183), do východního Rakouska (Balátová-Tuláčková in Grabherr & Mucina 1993: 79&ndash;130) a do České republiky, kde dosahují severozápadní hranice svého areálu. V ponticko-panonské oblasti je tento svaz ekologickým vikariantem svazu <i>Eleocharito palustris.Sagittarion sagittifoliae</i>. I jeho společenstva jsou vázána na stanoviště s kolísající vodní hladinou, avšak svaz <i>Meliloto.Bolboschoenion </i>se častěji vyskytuje na alkalických podkladech a silně zasolených stanovištích. Oproti přímořským společenstvům svazu <i>Scirpion maritimi</i> Dahl et Hadač 1941 se liší výskytem některých druhů (např. <i>Alisma.lanceolatum</i>, <i>Aster tripolium</i> subsp. <i>pannonicus</i>, <i>Cirsium brachycephalum</i>, <i>Puccinellia limosa</i>), druhem salinity (při pobřeží obsahuje půda i voda zejména chloridy, ve vnitrozemí spíše uhličitany a sírany) a podnebím (ve vnitrozemí dochází na rozdíl od mořského pobřeží v létě k silnému výparu, který způsobuje vyschnutí půdy a zvýšení salinity; Bodrogközy 1966, Borhidi 1970, Vicherek 1973).</p><p class=zalomeni>Protože u většiny asociací dosud popsaných z Evropy nebyly rozlišovány druhy rodu <i>Bolboschoenus</i> a byl uváděn jen souborný druh <i>B. maritimus</i> s. l., je obtížné u druhově chudých kamyšníkových společenstev posoudit jejich příslušnost k fytocenologickým jednotkám. To se týká hlavně společenstev uváděných z Německa, kde některé porosty z druhotných stanovišť zřejmě nejsou halofilní (Oberdorfer 1977). Vnitrozemská slaniska v Německu, lišící se od panonských kontinentálních jak druhovým složením, tak chemismem půdy (Krisch 1968), je možno přiřadit spíše k atlantskému svazu <i>Scirpion maritimi </i>Dahl et Hadač 1941.</p><p class=zalomeni>V České republice se společenstva svazu <i>Meliloto-Bolboschoenion</i> nacházejí hlavně v oblastech s teplým klimatem a malým úhrnem srážek, zejména v severozápadních a středních Čechách a na jižní Moravě, a to většinou v menších fragmentech, z nichž některé jsou zbytkem původních rozsáhlých porostů (Vicherek 1973). Stejně jako u ostatních společenstev slanisk došlo v průběhu dvacátého století k jejich výraznému ústupu zejména vlivem meliorací a přeměnou na ornou půdu. Rozsáhlé porosty podobné vegetaci maďarských slaných jezer se u nás nevyskytují.</p><p class=zalomeni>Samostatný podsvaz kontinentálních slanomilných rákosin vymezil De Soó (1947a) pod jménem <i>Bolboschoenion maritimi</i>, které je ovšem mladším homonymem jména <i>Scirpion maritimi </i>Dahl et Hadač 1941. Passarge (1978) nahradil toto ilegitimní jméno jménem <i>Cirsio-Bolboschoenenion </i>(Soó 1947) Passarge 1978, které použil pro podsvaz v rámci svazu <i>Bolboschoenion maritimi </i>Dahl et Hadač 1941. Toto jméno však publikoval neplatně jako nomen nudum. Mucina (in Balátová-Tuláčková et al. in Grabherr & Mucina 1993: 79&ndash;130) povýšil Passargeho podsvaz na svaz <i>Cirsio brachycephali-Bolboschoenion </i>(Passarge 1978) Mucina in Grabherr et Mucina 1993 a současně jej validizoval. Zařadil do něj několik halofilních asociací s <i>Bolboschoenus maritimus </i>popsaných z Maďarska, jako typ svazu však vybral asociaci <i>Bolboschoenetum maritimi </i>Eggler 1933 (= <i>Bolboschoenetum yagarae </i>Eggler 1933 corr. Hroudová et al. 2009), která v originální diagnóze neobsahuje <i>Bolboschoenus maritimus</i>, nýbrž <i>B. yagara</i>, a zahrnuje sladkovodní kamyšníkové porosty patřící do svazu <i>Eleocharito palustris.Sagittarion sagittifoliae</i>. Tím se jméno svazu <i>Cirsio brachycephali-Bolboschoenion </i>stalo syntaxonomickým synonymem jména svazu <i>Eleocharito palustris.Sagittarion sagittifoliae</i>. Pro svaz halofilních kamyšníkových porostů panonské oblasti proto Hroudová et al. (2009) vytvořili nové jméno <i>Meliloto dentati-Bolboschoenion maritimi</i> Hroudová et al. 2009.
MCC;;;Do tohoto svazu řadíme porosty s převahou vytrvalých, případně dvouletých bažinných, nápadně kvetoucích bylin rodů <i>Alisma</i>, <i>Butomus</i>, <i>Oenanthe</i>, <i>Rorippa </i>a <i>Sagittaria</i>, v boreální zóně Eurasie a Severní Ameriky dále např. <i>Ranunculus.gmelinii</i>. Vzácněji jsou porosty tvořeny některými šáchorovitými (<i>Cyperaceae</i>), travami (<i>Poaceae</i>; např. <i>Arctophila fulva</i> v boreální Eurasii a Severní Americe) nebo jinými rostlinami trávovitého vzhledu (např. druhy rodu <i>Sparganium</i>). Vzhled porostů je rozmanitý a závisí nejen na dominantním druhu, ale i na stanovišti. Porosty mohou mít charakter nízkých rákosin, vysokobylinné vegetace, rozvolněných porostů obnaženého dna, plaurů, tj. plovoucích ostrůvků tvořených fragmenty vegetace, i porost; ponořených nebo vzplývavých vodních makrofytů. Tato vegetace je většinou druhově bohatší než rákosiny svazu <i>Phragmition australis</i> nebo porosty vysokých ostřic svazu <i>Magno-Caricion gracilis</i>. Je to dáno jednak její menší pokryvností a velkou vegetační dynamikou, jednak rychlým rozkladem biomasy, která se v porostech nehromadí, a také menší konkurenční schopností dominantních druhů.</p><p class=zalomeni>Výskyt společenstev svazu <i>Eleocharito-Sagittarion </i>je podmíněn cyklickými změnami výšky hladiny: optimální jsou podmínky v mělkém litorálu, kde dominantní druhy tvoří husté porosty a kvetou. To se děje na rybnících zejména v roce následujícím po letnění. Při obnažení dna se populace obnovují ze semen (např. <i>Oenanthe aquatica</i>) nebo vegetativně růstem výhonků z oddenků či hlíz (např. <i>Sagittaria sagittifolia </i>a <i>Butomus umbellatus</i>). Udržuje-li se v roce následujícím po letnění mělká voda, vznikají dobře vyvinutá společenstva svazu <i>Eleocharito-Sagittarion</i>. Pokud však mělká voda vytrvává, dochází obvykle k potlačení těchto společenstev rákosinami svazu <i>Phragmition australis</i>, které mají stejné hloubkové optimum a jsou konkurenčně silnější. Společenstva svazu <i>Eleocharito-Sagittarion </i>tak díky své schopnosti rychlého rozvoje využívají stanoviště s časově omezeným trváním. Často tvoří při nižším stavu vody zónu na obvodu rákosin směrem ke středu nádrže. Při úplné a dlouhodobé absenci vody nastupuje terestrická sukcese. Naopak při zvýšení vodní hladiny na dlouhou dobu postupně převládnou společenstva vodních makrofytů svazů <i>Potamion </i>a <i>Nymphaeion albae</i>, v nichž druhy svazu <i>Eleocharito-Sagittarion</i> buď přežívají v submerzní formě, nebo mizí a zanechávají pouze dormantní podzemní orgány či semena.</p><p class=zalomeni>Většina druhů svazu <i>Eleocharito.Sagittarion </i>je morfologicky a anatomicky značně proměnlivá a v závislosti na dynamice vodního režimu je schopna vytvářet dva nebo i více fyziognomicky odlišných typů porostů. Na dlouhodobě zamokřeném, živinami bohatém substrátu nebo v mělké vodě porosty zpravidla rychle tvoří velké množství nadzemní biomasy. Stonky a listy (zejména listové čepele) mnoha druhů bývají v těchto podmínkách dužnaté a křehké, neboť obsahují velký podíl vody. Tyto rostliny také bohatě kvetou po větší část vegetačního období. V méně příznivých podmínkách, k nimž patří rychlé vysychání vody, nebo naopak hlubší zaplavení, ubývá nadzemní biomasy ve prospěch biomasy podzemní, což souvisí v prvním případě s nutností čerpání dostatečného množství vody z vysychající půdy, v druhém případě s potřebou pevného ukotvení rostlin v nestabilním bahnitém substrátu. V závislosti na podmínkách dochází rovněž k většímu rozvoji aerenchymatických, nebo naopak vodivých a zpevňovacích pletiv. Na stanovištích chudších živinami nebo s rychle vysychajícím substrátem je někdy produkce nadzemní biomasy tak silně omezena, že rostliny vytvářejí trpasličí formy. Tyto rostliny se morfologicky nápadně liší od rostlin ze stanovišť s dostatkem vody a živin. Jejich stonky jsou relativně tenké a asimilační plocha listů malá; tyto orgány jsou kvůli menšímu podílu vody a bohatým cévním svazkům tuhé. Rostliny vytvářejí malý počet květů nebo květenství. Tato strategie je charakteristická i pro jednoleté druhy vegetace obnažených den, řazené do tříd <i>Isoëto-Nano-Juncetea</i> a <i>Bidentetea tripartitae </i>(von Lampe 1996). Při hlubším a dlouhodobém zaplavení a dostatečné průhlednosti vody vytvářejí některé druhy formy zcela ponořené pod vodní hladinou (např. <i>Oenanthe aquatica </i>a <i>Rorippa amphibia</i>) nebo formy s listy plovoucími na hladině (např. <i>Sagittaria sagittifolia</i> nebo <i>Sparganium emersum</i>). Jejich vegetativní orgány se přitom značně mění. U ponořených forem se zmenšuje tloušťka listových čepelí a zvětšuje se jejich členitost, což chrání rostliny před mechanickým poškozením vlivem pohybů vody a usnadňuje výměnu látek s okolním prostředím. U rostlin s listy plovoucími na hladině se zvětšuje plocha listové čepele. U obou forem se prodlužují listové řapíky, pochvy listů, případně stonky těchto rostlin, nebo se ztlušťují jejich báze. Jsou vyplněny aerenchymem, což umožňuje dobrý přísun kyslíku do podzemních orgánů. Opěrná pletiva jsou redukovaná, takže při náhlém poklesu vody, např. při vypuštění rybníka nebo rybí sádky, zůstávají stonky a listy těchto rostlin ležet na obnaženém dně. Formy rostlin uzpůsobené k dlouhodobé hydrofázi zpravidla nekvetou, s výjimkou <i>Alisma gramineum</i>; tento druh je pozoruhodný i tím, že páskovité listy u ponořených forem vznikají přeměnou listové čepele, a nikoliv řapíku, jak se na první pohled zdá (Hrouda & Hroudová 1989). Na stanovištích, kde vodní hladina kolísá v intervalech několika málo týdnů, nebo ve vodě hluboké 30&ndash;50 cm vznikají přechodné formy s ponořenými nebo vzplývavými a zároveň i emerzními listy, které jsou schopny kvést. V řekách je tato vegetace zpravidla tvořena nekvetoucími rostlinami se vzplývavými listy. Zde mají i vzácné výskyty přechodných forem v mělčí vodě velký význam pro generativní reprodukci těchto druhů.</p><p class=zalomeni>Tato vegetace se u nás vyskytuje nejčastěji v rybnících a rybích sádkách, klidných a mělkých úsecích toků, mrtvých ramenech, aluviálních tůních, melioračních kanálech, zatopených těžebních jamách a zaplavovaných sníženinách uprostřed polí nebo luk. Toleruje proudění vody a kolísání výšky vodního sloupce, avšak je citlivá k vlnobití a až na porosty kamyšníků i k působení silného větru. Proto se zpravidla vyskytuje na závětrných místech. Je náročná na obsah živin v substrátu, proto většina společenstev má optimum výskytu v nádržích se dnem tvořeným hlubokým, minerálně bohatým jílovitým nebo hlinitým bahnem, často na povrchu se silnější vrstvou organického sedimentu. Některá společenstva jsou schopna růst i na velmi hlubokém organickém bahně, odkud například rákosiny svazu <i>Phragmition australis</i> ustupují kvůli toxickým látkám, které vznikají při nadbytku živin v anaerobním prostředí. Společenstva svazu <i>Eleocharito.Sagittarion </i>mají dosti širokou ekologickou amplitudu vzhledem k půdní reakci, avšak vyhýbají se silně kyselým substrátům, např. na zrašelinělých okrajích rybníků. Zde tuto vegetace obvykle nahrazují acidofilní a na živiny méně náročná společenstva svazů <i>Carici.Rumicion hydrolapathi</i> nebo <i>Magno-Caricion elatae</i>, která se liší i vazbou na nezpevněné, v létě nevysychající substráty, svým trvalým výskytem na stanovišti a rozšířením v chladnějších pahorkatinách a podhorském stupni. Naopak vegetace svazu <i>Eleocharito.Sagittarion </i>se vyskytuje hlavně v nížinách a teplých pahorkatinách a s rostoucí nadmořskou výškou se její diverzita snižuje. I v rámci celkového areálu dosahuje tato vegetace největší diverzity v mírně teplých a mírně vlhkých oblastech. V oblastech s atlantským, mediteránním nebo silně kontinentálním klimatem bývá tento svaz zastoupen jen několika málo asociacemi. Výskyt vegetace svazu <i>Eleocharito-Sagittarion </i>v těchto oblastech je omezen i nabídkou vhodných stanovišť. Například na Sibiři jsou tato společenstva vázána především na pobřežní zónu dolních toků velkých řek a velkých jezer, kde periodicky kolísá vodní hladina a ukládají se jílovité, živinami bohaté sedimenty (Kiprijanova 2005, Sinel?nikova & Taran 2006). Velké plochy sibiřských mokřadů s převládajícími rašelinnými substráty jsou pro tuto vegetaci nevhodné.</p><p class=zalomeni>Většina druhů svazu <i>Eleocharito.Sagittarion </i>je opylována hmyzem. Šíření semen a plodů se děje vodou a často i epizoochorně nebo endozoochorně, na čemž se podílejí zejména ptáci, ale také ryby (Barrat-Segretain 1996, Green et al. 2002, Pollux et al. 2005, 2006, 2007). Zoochorie umožňuje rozšiřování diaspor i proti proudu vodních toků. Časté je i vegetativní rozmnožování a šíření druhů tohoto svazu, nejčastěji prostřednictvím oddenků, oddenkových hlíz nebo nadzemních výběžků. U některých druhů mohou zakořenit i úlomky lodyh s listy. Podzemní orgány, odolné vůči anoxii, jsou schopny přežít i ve vegetačním období v hluboké vodě na dně vodních nádrží, tj. bez přísunu kyslíku. Nejlépe uzpůsobeny k režimu periodického zaplavování hlubokou vodou a obnažování substrátu jsou druhy, které tvoří dormantní části oddenků nebo oddenkové hlízy. Patří k nim <i>Bolboschoenus laticarpus. B. planiculmis</i>, <i>B. yagara. Butomus umbellatus</i> a <i>Sagittaria sagittifolia</i>; fáze zaplavení může trvat zřejmě až několik desítek let. Přesnější údaje jsou zatím k dispozici jen pro <i>Bolboschoenus planiculmis </i>a <i>B. yagara</i>, u nichž některé z dormantních hlízek přežily 10 let zaplavení (poté již experiment nepokračoval; Hroudová, nepubl.). U některých jiných druhů, např. <i>Alisma plantago-aquatica</i>, přežívají semena v sedimentech dna (Thompson et al. 1997). Semena i dormantní hlízy masově klíčí nebo raší na vodou nasyceném nebo mělce zaplaveném substrátu po prohřátí dna, u nás nejčastěji po vypuštění rybníka (Hejný 1960, Hejný & Husák in Dykyjová & Květ 1978: 23&ndash;64, Moravcová et al. 2001). Některé druhy (např. z rodu <i>Bolboschoenus</i>) jsou schopny za pomoci dormantních diaspor přežít i v prostředí s dlouhodobou terestrickou ekofází, např. v polních sníženinách (Hroudová et al. 2007b). Ty bývají na jaře mělce zaplaveny a postupně vysychají. Zvláště vhodné podmínky pro klíčení diaspor vznikají v letech s nadprůměrnými jarními srážkami. Se schopností vytvářet dormantní diaspory souvisí častá efemérnost výskytu vegetace svazu <i>Eleocharito.Sagittarion</i>, podobně jako je tomu u společenstev jednoletých bylin třídy <i>Isoëto-Nano-Juncetea</i> a <i>Bidentetea tripartitae</i>; porosty těchto vegetačních typů na obnaženém substrátu často tvoří mozaiku. Tím se společenstva svazu <i>Eleocharito.Sagittarion </i>liší od rákosin svazu <i>Phragmition australis</i> nebo od porostů vysokých ostřic, které dormantní podzemní orgány netvoří. Ačkoli se společenstva svazu <i>Eleocharito-Sagittarion </i>mohou vyskytovat i v mělké vodě, kde kolísání vodní hladiny není příliš výrazné, na stanovištích ponechaných přirozené sukcesi zpravidla bývají postupně nahrazena vyššími a konkurenčně silnějšími porosty svazu <i>Phragmition australis</i>. Díky své morfologické plasticitě a rychlému vývoji bývají společenstva svazu <i>Eleocharito.Sagittarion </i>oproti jiným rákosinám zvýhodněna v tocích a na narušovaných stanovištích, např. na místech s aktivní těžbou písku a hlín nebo ve vypuštěných rybích sádkách, kde bývají porosty ve vegetačním období sečeny. Některé druhy tohoto svazu, např. <i>Alisma plantago-aquatica</i> a sladkovodní druhy rodu <i>Bolboschoenus</i>, jsou rovněž velmi odolné vůči herbicidům (Mikulka & Zákravský 2007).</p><p class=zalomeni>Management této vegetace se liší podle stanoviště i podle typu vegetace. V rybnících je pro podporu této vegetace vhodné snížení vodní hladiny ve vegetačním období v několikaletém intervalu. U porostů v mělkých polních mokřadech je důležitá občasná orba. To zabraňuje zarůstání těchto stanovišť hustě zapojenými porosty vlhkých narušovaných trávníků, které by bránily klíčení diaspor druhů svazu <i>Eleocharito.Sagittarion</i>, nebo konkurenčně silnějšími rákosinami (např. <i>Phragmitetum australis</i>) a porosty vysokých ostřic (např. <i>Caricetum ripariae</i>). Na přirozených stanovištích, např. v říčních nivách, je důležité zachování záplavového režimu. Některá společenstva jsou citlivá i na silnou eutrofizaci stanoviště a v době zaplavení na malou průhlednost vody. Častější je však ústup vlivem pastvy početných populací vodních ptáků. Druhy s měkkými dužnatými listy a stonky (např. <i>Alisma</i> spp., <i>Butomus umbellatus</i>, <i>Sagittaria.sagittifolia</i> a <i>Sparganium emersum</i>) jsou oblíbenou složkou potravy vrubozobých ptáků i některých savců, např. nutrie a ondatry. Škrobnaté podzemní hlízy některých druhů tohoto svazu vyhledávají divoká prasata (Zákravský & Hroudová 2007). Na místech s velkými populacemi těchto živočichů, např. v přírodních rezervacích a na rybnících s kapro-kachním způsobem hospodaření nebo s kachnami divokými vysazenými pro poplatkové lovy, může dojít ke značnému úbytku nebo i úplnému vymizení těchto druhů (Hejný 1999, Hejný et al. in Květ et al. 2002: 63&ndash;95, Prigioni et al. 2005). Jiné druhy s podobnými ekologickými nároky, které jsou pro živočichy nepoživatelné nebo méně atraktivní, pak mohou zaujmout jejich místo. Patří k nim zejména jedovatá <i>Oenanthe aquatica</i>, která bývá spásána jen velmi vzácně.</p><p class=zalomeni>Husté porosty svazu <i>Eleocharito.Sagittarion </i>někdy způsobují problémy silným zarůstáním menších rybníků a je třeba je omezovat, např. sečením. Značně přispívají k organickému zabahnění nádrží, vesnických stružek i melioračních kanálů, které je nutno častěji čistit. Odčerpávají však i velké množství živin, čímž přispívají k čištění vod. Porosty druhů s menší biomasou (např. <i>Eleocharis palustris</i> a <i>Hippuris vulgaris</i>) jsou hlavně v plůdkových rybnících vhodným úkrytem ryb a přispívají také k rozvoji přirozené rybí potravy.</p><p class=zalomeni>V minulosti byly škrobnaté hlízy nebo oddenky druhů rodů <i>Alisma</i>, <i>Bolboschoenus</i>, <i>Butomus</i> a <i>Sagittaria</i> využívány jako surovina k výrobě chleba, případně se jedly vařené nebo pečené, podobně jako brambory. Sloužily též jako krmivo pro domácí zvířectvo, hlavně pro prasata. V některých oblastech se toto využití dosud ve větší míře zachovalo. (Špatný 1870, Gilmore 1919, Podubský 1948, Mabberley 1996, Spurgeon 2001). Rovněž nadzemní části některých druhů sloužily jako krmivo pro dobytek a na siláž (Smirenskij 1952). Na polích, především v rýžovištích nebo v zavlažovaných kulturách zeleniny, však mnohé druhy svazu <i>Eleocharito.Sagittarion </i>patří k úporným plevelům (Smirenskij 1952, Hejný 1960, Olofsdotter et al. 2000, Mikulka & Zákravský 2007).</p><p class=zalomeni>Tato vegetace je nejčastější v temperátní zóně Eurasie a místy zasahuje i do zóny boreální (Dier&szlig;en 1996, Sinel?nikova & Taran 2006). Některé druhy svazu <i>Eleocharito.Sagittarion </i>se vyskytují i v subtropech a tropech, je však pravděpodobné, že se zde začleňují i do jiných typů mokřadní vegetace. Izolovaný záznam o výskytu této vegetace pochází z indického Kašmíru (Zutshi 1975). Mimo Eurasii je pravděpodobný výskyt této vegetace i na dalších kontinentech, kde se vyskytují dominantní a diagnostické druhy jednotlivých asociací, k dispozici jsou však zatím pouze údaje z některých částí USA (Boggs 2000, Christy 2004) a Chile (Jaramillo 2004).</p><p class=zalomeni>V přehledu rostlinných společenstev České republiky (Hejný in Moravec et al. 1995: 39&ndash;49) svaz <i>Eleocharito.Sagittarion </i>zahrnoval celkem osm asociací, z nichž většina zůstala zachována i v našem zpracování. Pojetí dvou asociací, <i>Butomo-Alismatetum plantaginis-aquaticae</i> (Slavnić 1948) Hejný in Dykyjová et Květ 1978 a <i>Butomo-Alismatetum lanceolati</i> (Tímár 1957) Westhoff et Segal in Westhoff et den Held 1969, do jejichž variability byla zahrnována i asociace <i>Butometum umbellati</i> Philippi 1973, bylo nutno pozměnit. Výsledky srovnání většího množství fytocenologických snímků totiž ukázaly, že porosty druhu <i>Butomus umbellatus</i> projevují silnější vazbu k tokům s hlubší vodou nebo mokřadům s delší hydrofází, zatímco <i>Alisma lanceolatum</i> a <i>A. plantago-aquatica</i> jsou častější v mělkých vodních nádržích, příkopech a stružkách s výrazným kolísáním hladiny vody a delší terestrickou ekofází. V druhovém složení porostů se to projevuje častým výskytem <i>Butomus umbellatus </i>společně se <i>Sagittaria sagittifolia</i> a <i>Sparganium emersum</i>, naproti tomu v porostech s převahou <i>Alisma lanceolatum </i>nebo <i>A</i>. <i>plantago.aquatica</i> se objevují především <i>Eleocharis palustris</i> agg. a <i>Oenanthe aquatica</i>. Proto považujeme za odůvodněné oddělení vegetace s dominantním <i>Butomus umbellatus</i> do samostatné asociace. Porosty s dominancí <i>Alisma lanceolatum</i> nebo <i>A. plantago-aquatica</i> vymezujeme rovněž jako samostatné asociace, <i>Alismatetum lanceolati </i>Zahlheimer ex Šumberová in Chytrý 2011 a <i>Alopecuro-Alismatetum plantaginis-aquaticae </i>Bolbrinker 1984. Nově uvádíme i společenstvo s dominantní <i>Alisma gramineum</i>, odpovídající asociaci <i>Batrachio circinati-Alismatetum graminei</i> Hejný in Dykyjová et Květ 1978. Do svazu <i>Eleocharito.Sagittarion </i>rovněž zahrnujeme nehalofilní vegetaci s dominancí druhů <i>Bolboschoenus laticarpus</i>, <i>B. planiculmis</i> a <i>B. yagara</i>, která se dřívě nerozlišovala od porostů halofilního <i>B. maritimus</i>. Ve většině dosavadních vegetačních přehledů (např. Pott 1995, Philippi in Oberdorfer 1998: 119&ndash;165) byla vegetace všech kamyšníků, nejčastěji pod názvem<i> Bolboschoenetum maritimi</i>, přiřazována k vegetaci halofilních rákosin, které nyní řadíme do svazu <i>Meliloto dentati-Bolboschoenion maritimi </i>Hroudová et al. 2009. V tomto zpracování definujeme pro porosty kamyšníků v litorálu sladkých vod samostatnou asociaci <i>Bolboschoenetum yagarae </i>Eggler 1933 corr. Hroudová et al. 2009 a pro porosty kamyšníků v periodicky zaplavovaných prohlubních v polích asociaci <i>Tripleurospermo inodori-Bolboschoenetum planiculmis </i>Hroudová et al. 2009, zatímco analogickou vegetaci na zasolených stanovištích ponecháváme v asociaci <i>Astero pannonici-Bolboschoenetum compacti </i>a svazu <i>Meliloto dentati-Bolboschoenion maritimi</i>. Toto členění vychází z výsledků nedávno publikovaných taxonomických a ekologických studií o druzích z okruhu<i> Bolboschoenus maritimus</i> s. l. (Hroudová et al. 1999, 2007a, 2009, Ducháček et al. 2006, 2007). Podobnou koncepci, i když bez přesného rozlišení druhů rodu <i>Bolboschoenus</i>, přijímají Oťaheľová et al. (in Valachovič 2001: 51&ndash;183).</p><p class=text><b>Nomenklatorická poznámka.</b> Svaz <i>Eleocharito palustris-Sagittarion sagittifoliae</i> byl v dosavadní české literatuře označován převážně jako <i>Oenanthion aquaticae</i>. Jméno <i>Oenanthion aquaticae </i>navrhl v rukopisné disertační práci Hejný (1948), ale efektivně a validně je jako první uveřejnil až Neuhäusl (1959), který do svazu <i>Oenanthion aquaticae </i>zařadil asociace <i>Glycerio fluitantis-Oenanthetum aquaticae </i>Hejný 1948 a <i>Calletum palustris </i>Vanden Berghen 1952. Popis první jmenované asociace byl rovněž uveden pouze v rukopise (Hejný 1948) a Neuhäusl (1959) její jméno nevalidizoval, protože neuvedl žádné fytocenologické snímky ani synoptickou tabulku. Proto je holotypem svazu <i>Oenanthion aquaticae </i>Hejný ex Neuhäusl 1959 asociace <i>Calletum palustris </i>Vanden Berghen 1952, a tento svaz je tedy synonymem svazu <i>Carici-Rumicion hydrolapathi </i>Passarge 1964.
MCD;;;Svaz <i>Phalaridion arundinaceae </i>zahrnuje vegetaci rákosin a ostřicových porostů lemujících střední toky řek v podhorských oblastech a pahorkatinách. Tato vegetace osídluje štěrkovitý, písčitý až hlinitopísčitý substrát recentních náplavů na březích toků nebo ostrůvcích v řečišti (Kopecký & Hejný 1965). Vegetace svazu <i>Phalaridion arundinaceae </i>je při zvýšených stavech vody zaplavována, ale záplavy přicházejí náhle a netrvají dlouhou dobu (Kopecký 1969b). Mohou však nastat vícekrát do roka, zpravidla v předjaří v době tání sněhu a ve srážkově bohatších obdobích v létě.</p><p class=zalomeni>Porosty jsou tvořeny zpravidla jednou silnou dominantou, což je nejčastěji chrastice rákosovitá (<i>Phalaris arundinacea</i>), vzácněji také ostřice Buekova (<i>Carex.buekii</i>) nebo třtina pobřežní (<i>Calamagrostis pseudophragmites</i>). Jsou druhově spíše chudé, i když při narušení mechanickým účinkem vodního proudu, erozí nebo akumulací náplavů, může na volných místech vyklíčit ze semen nebo vegetativně regenerovat z úlomků stonků a oddenků přinesených proudem větší množství různých druhů rostlin. Narušená stanoviště však rychle zarůstají dominantní travinou, přičemž tyto druhy ustupují a druhová bohatost se zmenšuje.</p><p class=zalomeni>Vegetace svazu <i>Phalaridion arundinaceae </i>je variabilní v závislosti na režimu záplav, který se mění od horních po dolní toky řek, a na poloze porostů v zonaci stanovišť v pobřežní zóně toku (Kopecký 1969b). Na podhorských tocích se silným proudem, výrazným kolísáním průtoků a akumulací štěrkových sedimentů se vyvíjí asociace <i>Tussilagini farfarae-Calamagrostietum pseudophragmitae</i>. Tento průtočný režim je však charakteristický spíše pro řeky v Alpách a Karpatech, zatímco u nás je vzácný. Tomu odpovídá i vzácnost této asociace u nás. Aluvia horních a středních toků našich řek jsou tvořena převážně štěrkopísčitými až hlinitopísčitými sedimenty. Říční toky zde doprovázejí spíše porosty asociace <i>Rorippo-Phalaridetum arundinaceae</i>, která je vázána na místa nejvíce ovlivněná proudem. V zóně odvrácené od proudu na ni na horních tocích místy navazují porosty devětsilů <i>Petasites hybridus</i>, vzácně i <i>P. kablikianus </i>(svaz <i>Petasition hybridi</i>), a na středních tocích porosty asociace <i>Caricetum buekii</i>. Na dolních tocích řek se zmenšuje mechanická síla proudu, usazují se spíše jílovité a jemné písčité částice a nedochází k tak velkému kolísání průtoků jako na středních a horních tocích. Mokřadní stanoviště v nivách dolních toků osídlují zejména různé typy vegetace rákosin svazu <i>Phragmition australis </i>a vysokých ostřic svazu <i>Magno-Caricion gracilis</i>. I na dolních tocích se ale vyskytují porosty s <i>Phalaris arundinacea</i>, které však mají poněkud odlišné složení než porosty této trávy podél středních toků řek. Jsou proto řazeny do asociace <i>Phalaridetum arundinaceae </i>a svazu <i>Magno-Caricion gracilis </i>(Kopecký & Hejný 1965, Kopecký 1966, 1968).</p><p class=zalomeni>Kopecký (1968) považuje za charakteristické druhy svazu <i>Barbarea stricta. Calamagrostis pseudophragmites. Phalaris arundinacea. Rumex aquaticus </i>a za diferenciální proti svazům <i>Magno-Caricion gracilis </i>a <i>Phragmition australis </i>druhy <i>Mentha longifolia. Rumex obtusifolius</i>, lokálně <i>R. conglomeratus . R. sanguineus</i>. Malý počet diagnostických druhů je důsledkem celkově malé druhové bohatosti porostů. Z toho důvodu někteří autoři svaz <i>Phalaridion arundinaceae </i>nerozeznávají a jeho asociace řadí zpravidla do svazu <i>Magno-Caricion elatae</i>, avšak s výjimkou <i>Tussilagini farfarae-Calamagrostietum pseudophramitae</i>, které řadí do svazu vegetace štěrkových náplavů <i>Epilobion fleischeri </i>Br.-Bl. in Br.-Bl. et G. Braun-Blanquet 1931 (např. Pott 1995, Oberdorfer 1998, Schubert et al. 2001b, Matuszkiewicz 2007). Proti relativně slabé floristické diferenciaci svazu stojí výrazné ekologické rozdíly mezi vegetací rákosin v okolí stojatých a tekoucích vod, které podrobně analyzoval Kopecký (1968). Protože rozlišování rákosin tekoucích vod jako samostatné vegetační jednotky má praktický význam, přijímáme v tomto přehledu <i>Phalaridion arundinaceae </i>jako samostatný svaz, podobně jako přehledy vegetace Dolního Saska (Vahle in Preising et al. 1994: 55&ndash;93), Rakouska (Balátová-Tuláčková et al. in Grabherr & Mucina 1993: 79&ndash;130) nebo Slovenska (Oťaheľová et al. in Valachovič 2001: 51&ndash;183).
MCE;;;Svaz Glycerio-Sparganion zahrnuje vegetaci nízkých až středně vysokých travin a dvouděložných bylin, která má charakter krátkostébelných rákosin nebo hustých kobercovitých porostů, které někdy plovou na vodní hladině a vytvářejí plaury. Diagnostické druhy svazu jsou trávy i dvouděložné byliny, které se vyznačují některými společnými morfologickými znaky, např. poléhavými stonky s velkými středovými dutinami, bohatou tvorbou adventivních kořenů a v závislosti na hloubce vody schopností zakořenit v substrátu, nebo naopak vytvářet plovoucí porosty. I průvodní druhy, které mají optimum výskytu v makrofytní vegetaci tříd Lemnetea a Potametea nebo ve vegetaci obnažených den třídy Bidentetea tripartitae, se vyznačují velkou ekomorfologickou proměnlivostí a schopností růstu na střídavě zaplavovaném stanovišti. Patří k nim např. Callitriche stagnalis, Lemna gibba, L. minor a Persicaria hydropiper.</p><p class=zalomeni>Na rozdíl od většiny společenstev třídy Phragmito-Magno-Caricetea se porosty svazu Glycerio-Sparganion vyvíjejí většinou maloplošně. Často jde o vegetaci konkurenčně slabých druhů, která je při nerušeném průběhu sukcese brzy nahrazena vysokými rákosinami svazu Phragmition australis, zatímco na periodicky narušovaných stanovištích není schopna více se rozrůst. Jejím přirozeným stanovištěm jsou zákruty a náplavy v potocích a menších řekách, jejichž koryto je tvořeno měkkými jemnozrnnými sedimenty. Druhotně se tato vegetace rozšířila i do melioračních příkopů, struh a kanálů. Některá společenstva se vyskytují i na pobřeží rybníků, v rybích sádkách a jiných mělkých stojatých vodách.</p><p class=zalomeni>Společenstva tohoto svazu jsou oproti jiným typům rákosin konkurenčně slabá a na lokalitách se dlouhodobě udržují nebo cyklicky obnovují většinou jen díky přirozenému nebo člověkem vyvolanému narušování stanoviště, např. proudící vodou, střídavým obnažováním a zaplavováním substrátu, pastvou zvěře a dobytka nebo čištěním koryt toků. Převažující typ narušování je do jisté míry specifický pro každé společenstvo. Po narušení tato vegetace velmi rychle regeneruje a některé její typy rovněž rychle kolonizují zcela nová stanoviště, neboť vegetativní i generativní diaspory charakteristických druhů se ve velkém množství šíří vodou. Pravidelné narušování je důležitou součástí managementu.</p><p class=zalomeni>Vegetace tohoto svazu má převážně evropské rozšíření, některá společenstva však zasahují i do Asie a druhotný výskyt je možný i na dalších kontinentech. V České republice se společenstva tohoto svazu vyskytují hlavně v nížinách a pahorkatinách, ale některá z nich zasahují až do hor. Většina společenstev projevuje výraznou vazbu jen na určité oblasti, což je dáno hlavně jejich vztahem k chemismu substrátu.</p><p class=zalomeni>Oproti předchozímu vegetačnímu přehledu České republiky (Hejný in Moravec et al. 1995: 39&ndash;49) nerozlišujeme ve svazu <i>Glycerio-Sparganion </i>asociace <i>Catabrosetum aquaticae</i> Kaiser 1926 a <i>Glycerietum nemorali-plicatae </i>Kopecký 1972. Všechny fytocenologické snímky s druhem <i>Catabrosa aquatica</i> zaznamenané na území České republiky obsahují s relativně velkou pokryvností i druh <i>Glyceria notata </i>a jejich druhové složení více odpovídá asociaci <i>Glycerietum notatae </i>než originální diagnóze asociace <i>Catabrosetum aquaticae</i>. Asociace <i>Glycerietum nemorali-plicatae </i>Kopecký 1972 zahrnuje porosty s dominantním druhem <i>Glyceria nemoralis </i>na mírně zastíněných stanovištích a je uváděna ze Slovenska (Kopecký 1972a), Polska (Herbich 1981) a karpatské části České republiky (Hájek 1998, Hájková 2000, Derková 2001). Nebyla však přijata ve vegetačních přehledech Slovenska ani Polska (Valachovič in Valachovič 2001: 128&ndash;147, Matuszkiewicz 2007), patrně z důvodu svého fragmentárního výskytu na plochách obvykle menších než 2 m&sup2; (Kopecký 1972a, Hájek 1998). Většinou se proto považuje za součást vegetace olšin nebo vrbin. Není ani floristicky dobře vymezena oproti ostatním mokřadním společenstvům, protože <i>Glyceria nemoralis </i>dosahuje velké pokryvnosti také v asociaci <i>Caricetum remotae </i>a vzácněji i v asociaci <i>Cirsietum rivularis</i>.</p><p class=zalomeni>Hejný (in Moravec et al. 1995: 39&ndash;49) uvádí z České republiky rovněž asociaci <i>Helosciadietum </i>Br.-Bl. 1931 (nomen nudum), která je uváděna z jižní Francie (Braun-Blanquet et al. 1952) a zahrnuje vegetaci s dominantním <i>Apium </i>(= <i>Helosciadium</i>) <i>nodiflorum</i>. Tento druh se v České republice nikdy nevyskytoval a údaj asociace <i>Helosciadietum </i>z našeho území je zřejmý omyl.</p><p class=zalomeni>Na mnoha místech zejména v západní polovině Čech byly zaznamenány porosty s dominantní <i>Glyceria declinata</i>, rovněž řazené ke svazu <i>Glycerio-Sparganion</i>. Tyto porosty jsou však floristicky velmi heterogenní a zahrnují jak disturbované a živinami velmi bohaté mokřady s velkým zastoupením ruderálních druhů (Jehlík 1963, Rydlo in Kolbek et al. 1999: 35&ndash;111, Douda 2003), tak i jednodruhové porosty druhu <i>Glyceria declinata </i>(Rydlo 1995b, 2006a), případně porosty na živinami chudých a nevápnitých mokřadech s proudící vodou, které jsou svým druhovým složením podobné svazu <i>Epilobio nutantis-Montion fontanae</i> (Jehlík 1963, Kubát 1975). Na heterogenitě existujícího fytocenologického materiálu se však mohou podílet i časté záměny druhu <i>Glyceria declinata</i> za nízké vystoupavé formy <i>G. notata </i>v narušených mokřadech. Z těchto důvodů porosty s <i>G. declinata</i> nehodnotíme jako samostatnou asociaci.
MCF;;;Svaz <i>Carici-Rumicion hydrolapathi </i>zahrnuje jednak společenstva mohutných travin (např. <i>Carex pseudocyperus</i>, <i>C. rostrata </i>a <i>Phragmites australis</i>), dvouděložných bylin (např. <i>Cicuta virosa</i> a <i>Rumex hydrolapathum</i>) a kapradin (např. <i>Thelypteris palustris</i>), jednak porosty s převahou nízkých plazivých dvouděložných bylin (<i>Calla palustris</i>, <i>Menyanthes trifoliata </i>a <i>Potentilla palustris</i>). Charakteristické druhy tohoto svazu se vyznačují některými společnými vlastnostmi. Patří k nim zejména tvorba plazivých výběžků, oddenků a adventivních kořenů, které rostlinám zajišťují stabilitu v substrátech tvořených nezpevněnými organickými sedimenty. Mnohé druhy jsou díky tomu schopny vytvářet plovoucí ostrůvky (plaury) i na volné vodní hladině. Ty vznikají vzájemným propletením kořenů, oddenků a plazivých výběžků, přičemž se do této spleti živých rostlinných orgánů uchycuje i stařina a opad ze stromů (Rydlo 2007e). Jednotlivé druhy tohoto svazu se vyznačují dobrou regenerační schopností, takže mohou osídlit nová stanoviště z vegetativních diaspor tvořených například úlomkem lodyhy s listy. Druhy svazu <i>Carici.Rumicion hydrolapathi </i>běžně vytvářejí i květy, opylované nejčastěji větrem nebo hmyzem, a semena, případně spory. Šíření semen, plodů nebo spor probíhá hlavně působením větru nebo vody. Klíčení semen a uchycení semenáčků však patrně vyžaduje značně specifické podmínky, a proto je rozmnožování většiny druhů semeny spíše vzácné.</p><p class=zalomeni>U nás se tato vegetace vyskytuje hlavně na okrajích rybníků, především na rašelinných substrátech. Některá společenstva jsou doložena i z mrtvých ramen a tůní v aluviích a z melioračních kanálů. Porosty druhů <i>Menyanthes trifoliata</i> a <i>Potentilla palustris </i>jsou hojné na rašeliništích. Mimo naše území je tato vegetace doložena i z jezer a říčních delt. Vždy však jde o mokřady s nepříliš rozkolísanou vodní hladinou. Tato vegetace netoleruje záplavy, při nichž dochází k sedimentaci bahna. Většina společenstev snáší krátkodobý pokles vodní hladiny na úroveň substrátu, ne však jeho vyschnutí. Hloubka vody na stanovištích této vegetace se u nás obvykle pohybuje do 50 cm, přičemž vrstva organogenního sedimentu bývá několikanásobně mocnější. Hloubka vody pod plovoucími ostrůvky pak může dosahovat i několika metrů. Stanoviště jsou většinou mezotrofní nebo dystrofní, v současnosti však až eutrofní. Mohou být plně osluněná, avšak <i>Calla palustris</i> a některé další druhy dobře snášejí i zástin. Reakce substrátu je většinou kyselá až neutrální, vzácněji až mírně bazická. Typický je velký obsah organického uhlíku a naopak malý obsah fosforu; jeho zvýšené množství ukazuje na eutrofizaci stanoviště. Obsah dusíku, hlavně v amonné formě, může být značný (Pott & Remy 2000, Kłosowski & Jabłońska 2009).</p><p class=zalomeni>Dobře vyvinuté porosty svazu <i>Carici-Rumicion hydrolapathi</i> se vyskytují na stanovištích v pokročilém stadiu sukcese. Mohou navazovat na některá společenstva třídy <i>Potametea </i>(např. <i>Potametum natantis</i>, <i>Nupharetum pumilae</i> a <i>Nymphaeetum candidae</i>) nebo porosty bublinatek svazu <i>Utricularion minoris</i>. Stadium s vodními makrofyty však může v sukcesní sérii chybět a stanoviště může být osídleno přímo druhy svazu <i>Carici-Rumicion hydrolapathi</i>, šířícími se od okrajů vodní nádrže dále do vody. Tento proces vede k postupnému zazemnění nádrže. Rychlost zazemňování závisí nejen na rozloze a hloubce nádrže, ale i na dominantě společenstva, klimatu oblasti a úživnosti stanoviště. Zatímco v boreální zóně Evropy, kde je tato vegetace dosti hojná, jde o dlouhodobý proces, trvající pravděpodobně stovky let, u nás lze předpokládat výrazné změny již po několika málo desetiletích. Ochranářský management na našich lokalitách musí umožnit rozvoj této vegetace, avšak zároveň zabránit jejímu zániku v důsledku sukcese. Při absenci jakýchkoli zásahů totiž dochází k postupnému snižování výšky vodního sloupce a šíření olší a křovitých vrb, případně místo postupně zaroste rákosem. V zemích, kde je tato vegetace hojná, bývá sukcese do jisté míry blokována hospodářským využitím porostů, např. průmyslovým zpracováním rákosu, extenzivní pastvou nebo sběrem léčivých bylin. U nás je nutné mechanické odstraňování části rozsáhlých porostů tak, aby byl zachován vhodný poměr mezi volnou vodní hladinou a litorální vegetací. Pro omezení sukcese a zazemňování by rozloha porostů svazu <i>Carici-Rumicion hydrolapathi </i>neměla převýšit 50 % rozlohy vodní nádrže. V porovnání s rákosinami svazu <i>Phragmition australis</i> nebo <i>Eleocharito palustris-Sagittarion sagittifoliae</i> tato vegetace po narušení regeneruje pomalu. Nutné zásahy by proto měly probíhat s odstupem několika let a na malých plochách. U nás patří společenstva tohoto svazu k ohroženým typům vegetace, což souvisí hlavně s ničením mělkých mokřadů a celkovou eutrofizací prostředí. Porosty s převahou mohutných a esteticky méně atraktivních bylin jsou vnímány negativně v rybničním hospodaření a vyhrnovány podobně jako běžné a snadno regenerující typy rákosin.</p><p class=zalomeni>Společenstva svazu <i>Carici-Rumicion hydrolapathi </i>jsou nejhojnější a nejvíce rozrůzněná v boreální zóně Evropy, běžná jsou i v oceánické západní Evropě. Naším územím probíhá jihovýchodní hranice evropského rozšíření některých diagnostických druhů tohoto svazu, jejichž areál však směrem na východ pokračuje přes Ukrajinu a Rusko až na Sibiř, případně i Dálný východ. V jižní a jihovýchodní Evropě je proto tato vegetace zastoupena jen fragmentárně a často se mísí s jinými typy ostřicových porostů (Pavlides 1997, Tomaselli et al. 2006), naproti tomu na Uralu a Sibiři je poměrně hojná (Chytrý et al. 1993, Kiprijanova 2000, Jamalov et al. 2004, Taran & Tjurin 2006).</p><p class=zalomeni>V předchozím přehledu vegetace České republiky (Hejný in Moravec et al. 1995: 39&ndash;49) byly do svazu <i>Carici-Rumicion hydrolapathi</i> zahrnuty dvě asociace, které přebíráme i v tomto zpracování. Nově do tohoto svazu zahrnujeme asociaci <i>Thelypterido palustris-Phragmitetum australis</i>, která byla zjištěna v Dokeské a Třeboňské pánvi. Někteří autoři (např. &350;tefan & Coldea in Coldea 1997: 54&ndash;94, Kiprijanova 2000, Hilbig in Schubert et al. 2001b: 251&ndash;267, Borhidi 2003, Taran & Tjurin 2006, Rydlo 2007a, g) rozlišují samostatné asociace i pro porosty s dominantními druhy <i>Menyanthes trifoliata </i>nebo <i>Potentilla palustris</i>. Tyto asociace jsou uváděny pod různými jmény, např. <i>Carici pseudocyperi.Menyanthetum </i>Soó 1955, <i>Lemno minoris.Menyanthetum trifoliatae</i> Rydlo 2007, <i>Lemno minoris.Comaretum palustris</i> Rydlo 2007 a <i>Carici aquatilis-Comaretum palustris </i>Taran 1995. Rydlo (2007b) do svazu <i>Carici-Rumicion hydrolapathi</i> dále řadí asociaci <i>Lemno minoris.Solanetum dulcamarae</i> Rydlo 2007, která zahrnuje porosty s dominantním <i>Solanum dulcamara</i>, porůstajícím odumřelé větve stromů spadlé do vody, případně vytvářejícím porosty přímo ve vodě rozrůstáním ze břehu. Její výskyt lze předpokládat i v sousedních zemích, jak dokládá údaj ze Slovenska (Hrivnák 2009b). Většinou fytocenologů jsou však tyto porosty považovány jen za sukcesní stadia vývoje rašelinišť nebo mezotrofních až přirozeně eutrofních rákosin, neboť v nich převažují pionýrské druhy zarůstající vodní hladinu, které později tvoří nižší vrstvu ostřicových nebo rákosinových porostů. Ze stejných důvodů tyto porosty nerozlišujeme jako samostatné asociace. Někteří autoři (Balátová-Tuláčková et al. in Grabherr & Mucina 1993: 79&ndash;130, Borhidi 2003, Matuszkiewicz 2007) nerozlišují ani samostatný svaz <i>Carici-Rumicion hydrolapathi </i>a jeho společenstva řadí do široce vymezeného svazu <i>Magno.Caricion.elatae</i> Koch 1926.
MCG;;;Vegetace svazu <i>Magno-Caricion elatae </i>se vyznačuje dominancí výběžkatých nebo trsnatých vysokých ostřic a malou druhovou bohatostí. Dominují <i>Carex cespitosa. C. diandra. C. elata. C. lasiocarpa </i>nebo<i> C. rostrata</i>. Výběžkaté druhy vytvářejí homogenní dvouvrstevné až vícevrstevné porosty, zatímco trsnaté ostřice tvoří mozaiku ostřicových bultů a zaplavených sníženin mezi nimi. Taková struktura porostů umožňuje koexistenci druhů s různými nároky na vlhkost. Některé druhy osídlují zaplavený prostor mezi trsy ostřic, zatímco jiné využívají trsů ostřic vyčnívajících nad vodní hladinu. Na druhovém složení porostů se podílejí kromě druhů třídy <i>Phragmito-Magno-Caricetea </i>také druhy třídy <i>Scheuchzerio palustris-Caricetea nigrae</i>, které indikují proces rašelinění. Slatiništní společenstva také často sukcesně i prostorově navazují na společenstva svazu <i>Magno-Caricion elatae</i>. Ze slatiništních druhů se někdy uplatňují jako dominanty nižší vrstvy bylinného patra <i>Menyanthes trifoliata . Potentilla palustris</i>. Kromě nich se mohou vyskytovat také <i>Carex canescens. C. nigra </i>a <i>Eriophorum angustifolium</i>. Porosty se slatiništními druhy bývají vždy o něco bohatší než porosty bez nich, které mohou být někdy tvořeny jen dvěma až třemi druhy nebo pouze dominantní ostřicí. Méně často vstupují do vegetace svazu <i>Magno-Caricion elatae </i>druhy mokřadních luk, kterým nevyhovuje vysoká hladina vody a její malé kolísání během roku. Z nich se někdy objevují například <i>Caltha palustris. Juncus effusus. Myosotis palustris </i>agg. a <i>Scirpus sylvaticus</i>. Více lučních druhů se může vyskytovat v porostech trsnatých ostřic, na jejichž vyvýšených trsech nacházejí vhodné podmínky bez trvalého přeplavení.</p><p class=zalomeni>Společenstva svazu se podílejí na zarůstání oligotrofních až mezotrofních vod, kde sukcesně navazují na porosty svazu <i>Phragmition australis</i>. Nejčastějšími stanovišti u nás jsou litorály rybníků nebo terénní sníženiny uprostřed rašelinišť, a to v kolinním až montánním stupni. Půdním typem je zpravidla organozem (Ambrož & Balátová-Tuláčková 1968), jejíž pH, jakož i pH podzemní vody, se liší mezi jednotlivými asociacemi a může dosahovat jak nízkých, tak vysokých hodnot. Kolísání vodní hladiny je ve srovnání se společenstvy svazu <i>Magno-Caricion gracilis </i>menší a hladina podzemní vody se po celý rok udržuje mírně nad povrchem půdy nebo v horních vrstvách půdního profilu. Obsah fosforu a dusičnanového dusíku v podzemní vodě je u svazu <i>Magno-Caricion elatae </i>menší než u svazu <i>Magno-Caricion gracilis</i>, naopak větší je obsah draslíku, železa a amoniakálního dusíku (Balátová-Tuláčková 1978). Na železo jsou vázány železité bakterie, které často způsobují rezavé zabarvení vodní hladiny nebo povrchu půdy (Balátová-Tuláčková 1963).</p><p class=zalomeni>S výjimkou asociace <i>Equiseto fluviatilis-Caricetum rostratae</i>, jejíž porosty jsou ještě relativně hojné v litorálech oligotrofních rybníků, je u nás vegetace svazu <i>Magno-Caricion elatae </i>vzácná. Také dominantní ostřice <i>Carex appropinquata</i>, <i>C. diandra </i>a <i>C. lasiocarpa </i>patří mezi silně ohrožené druhy (Holub & Procházka 2000). Tuto vegetaci ohrožuje odvodňování a eutrofizace rašelinišť, které způsobily zánik výskytů například na Opavsku. Také nešetrné a příliš intenzivní hospodaření na rybnících ničí oligotrofní a mezotrofní ostřicové porosty v litorálech, které jsou případně nahrazovány na živiny náročnější vegetací svazů <i>Phragmition australis </i>nebo <i>Magno-Caricion gracilis</i>. Velká část existujících fytocenologických snímků pochází z minulosti a mnoho někdejších výskytů již v současnosti patrně neexistuje. Tato přirozeně druhově chudá vegetace nehostí tolik vzácných a ohrožených druhů jako vegetace navazujících slatinišť a rašelinišť.</p><p class=zalomeni>Vegetace svazu <i>Magno-Caricion elatae </i>se vyskytuje téměř po celé Evropě. Na severu se nachází už v malých nadmořských výškách, zatímco na jihu Evropy je její výskyt posunut do hor a celkově je tam tato vegetace vzácnější. Nejlépe jsou společenstva svazu dokumentována ze západní a střední Evropy (Pott 1995, Rodwell 1995, Weeda et al. in Schaminée et al. 1995: 161&ndash;220, Sanda et al. 1999, Oťaheľová et al. in Valachovič 2001: 53&ndash;183, Borhidi 2003, Matuszkiewicz 2007). Hojná je tato vegetace také ve Skandinávii (Osvald 1923, Persson 1961, Mörnsjö 1969, Dier&szlig;en 1996). Z jižní Evropy je svaz <i>Magno-Caricion elatae</i> udáván z Pyrenejského poloostrova (Rivas-Martínez et al. 2001) a ze severu Apeninského poloostrova (Balátová-Tuláčková & Venanzoni 1990, Gerdol & Bragazza 2001). Vyskytuje se, i když vzácně, také na Balkáně (Hájek et al. 2006b, Redžić 2007). Zasahuje také na Sibiř, odkud je však dosud málo údajů (Chytrý et al. 1993).
MCH;;;Do svazu <i>Magno-Caricion gracilis</i> jsou řazena převážně společenstva s dominancí vysokých výběžkatých ostřic, a to ostřice řízné (<i>Carex acuta</i>), ostřice štíhlé (<i>C. acutiformis</i>), ostřice pobřežní (<i>C. riparia</i>) a ostřice měchýřkaté (<i>C. vesicaria</i>). Na základě podobné ekologie do tohoto svazu zahrnujeme i porosty mohutné trsnaté ostřice latnaté (<i>C. paniculata</i>) a dále mokřadní vegetaci s dominancí mokřadní výběžkaté trávy chrastice rákosovité (<i>Phalaris arundinacea</i>)á. Všechny tyto druhy jsou silnými dominantami a většinou vytvářejí plně zapojené jednovrstevné porosty, kde jsou podmínky pro uchycení dalších druhů rostlin omezené. Přispívá k tomu i hromadění stařiny na povrchu půdy a hustý kořenový systém dominant. Počet druhů tak bývá často redukován na méně než pět a výjimkou nejsou ani monocenózy. Druhově bohatší bývají porosty s menší pokryvností dominanty a porosty, kde je vlivem povodní, pastvy zvěře nebo seče omezeno hromadění stařiny, případně dochází k narušování souvislého drnu. K větší druhové diverzitě přispívá i bultovitá struktura porostů, která se může vytvořit i u výběžkatých druhů ostřic, např. ve velkých rybnících působením vlnobití. Bulty umožňují koexistenci druhů s velmi rozdílnými nároky na vlhkost. Nejčastějšími průvodními druhy jsou mokřadní traviny a dvouděložné byliny z kontaktních rákosin, např. <i>Glyceria.maxima</i>, <i>Lycopus europaeus</i>, <i>Lysimachia vulgaris</i>, <i>Lythrum salicaria</i>, <i>Phragmites australis</i>, <i>Scutellaria galericulata</i> a <i>Typha latifolia</i>; tyto druhy zpravidla nedosahují větší pokryvnosti. V mělce zaplavených porostech se mohou vyskytovat vodní makrofyty kořenící ve vodě, zejména <i>Lemna minor</i> a <i>Utricularia australis</i>. Do porostů na sušších stanovištích, které se vyskytují na kontaktu s luční vegetací, vstupují druhy vlhkých ruderálních trávníků, např. <i>Agrostis stolonifera</i>, <i>Ranunculus repens</i>, <i>Potentilla reptans</i> a <i>Rumex crispus</i>; ty někdy dosahují velké pokryvnosti v nižší vrstvě bylinného patra. S malou pokryvností se objevují i druhy vlhkých luk svazů <i>Calthion palustris</i>, <i>Deschampsion cespitosae</i> a <i>Molinion caeruleae</i>, např. <i>Alopecurus pratensis</i>, <i>Caltha palustris</i>, <i>Filipendula ulmaria. Juncus effusus</i>, <i>Lychnis flos-cuculi</i> a <i>Potentilla erecta</i>. Při vyschnutí substrátu se v této vegetaci často vyskytují i ruderální druhy, např. <i>Cirsium arvense</i>, <i>Galeopsis</i> spp., <i>Galium aparine</i> a <i>Urtica dioica</i>.</p><p class=zalomeni>Společenstva svazu <i>Magno-Caricion gracilis</i> se u nás vyskytují převážně v mělkém litorálu rybníků, v mrtvých ramenech a tůních, na březích řek a ve sníženinách na nivních loukách. Na rozdíl od svazu <i>Magno.Caricion elatae</i> tato společenstva velmi dobře snášejí i velké výkyvy půdní vlhkosti ve vegetačním období. Jsou rovněž odolnější vůči mechanickému narušování a dokáží se vyrovnat s velkým přísunem dusíku a fosforu. To většině z nich umožnilo osídlit rozsáhlé plochy v nížinných aluviích velkých řek, silně ovlivňovaných každoročnímu povodněmi. Vegetace je zde vystavena vlivům jarních a někdy i letních záplav, při nichž se usazují živinami bohaté povodňové hlíny; to v nivě silně omezuje výskyt společenstev vázaných na slatinná stanoviště. Většina společenstev svazu <i>Magno-Caricion gracilis</i> roste v mokřadech s mírně kyselými až mírně bazickými hodnotami pHá. Některá společenstva snášejí i mírné zasolení, nejsou však vůči němu tak tolerantní jako vegetace svazu <i>Phragmition australis</i>. To je patrné ze zonace vegetace na slaniskách, kde společenstva vysokých ostřic většinou scházejí a nahrazují je porosty halofilních ostřic asociace <i>Agrostio stoloniferae-Juncetum ranarii</i>, případně porosty kamyšníků asociace <i>Astero pannonici-Bolboschoenetum compacti</i>.</p><p class=zalomeni>V porovnání s vegetací svazů <i>Phragmition.australis </i>a <i>Eleocharito palustris-Sagittarion sagittifoliae </i>je pro společenstva svazu <i>Magno-Caricion gracilis</i> charakteristický nižší vzrůst a zejména menší tvorba biomasy. Tyto vlastnosti jsou výhodné v oblastech s delšími mrazivými zimami a krátkými léty a také na stanovištích chudších živinami. Naopak neschopnost růst v hlubší vodě, případně dlouhodobě přežívat ve formě dormantních orgánů na dně nádrží tuto vegetaci vylučuje z oblastí s horkými a suchými léty, kde mělké vody brzy ve vegetačním období zcela vysychají a prakticky zde neexistují stanoviště s dlouhodobě zamokřeným nebo jen mělce zaplaveným substrátem. Proto se například v kontinentální Asii společenstva svazu <i>Magno-Caricion gracilis</i> vyskytují pouze tam, kde se průměrné teploty a úhrn srážek ve vegetačním období blíží podmínkám ve střední Evropě, např. na západní Sibiři (Kiprijanova 2000, Taran 2000, Taran & Tjurin 2006). Areály jednotlivých druhů ostřic diagnostických pro tento svaz jsou oproti druhům většiny ostatních svazů třídy <i>Phragmito-Magno-Caricetea</i> posunuty více k západu a severu, do boreálních a atlantsky laděných oblastí, a vyhýbají se subtropům a tropům (Meusel et al. 1965, Hultén & Fries 1986). Většina druhů svazu <i>Magno-Caricion gracilis</i> je dosti vzácná i v oblastech s mediteránním klimatem. Diferenciaci v závislosti na klimatu lze pozorovat i na našem území. Zatímco společenstva svazu <i>Magno-Caricion gracilis</i> se u nás vyskytují především v nížinách a pahorkatinách a pouze některá vzácně vystupují do podhorského stupně, většina společenstev svazu <i>Magno-Caricion elatae</i> je častější v chladnějších pahorkatinách a podhorských oblastech a naopak v nížinách téměř chybí. To ovšem úzce souvisí nejen s tolerancí vůči vyschnutí substrátu, ale i s úživností prostředí: oligotrofní až mezotrofní mokřady, které jsou stanovištěm vegetace svazu <i>Magno-Caricion elatae</i>, se u nás vyskytují především ve vyšších polohách. Úživnost mokřadních stanovišť hlavně ve druhé polovině 20. století silně ovlivnil člověk. V nížinách a teplejších pahorkatinách téměř zanikly oligomezotrofní mokřady, které se v minulosti vzácně vyskytovaly v oblastech s živinami chudými, kyselými substráty. Naopak v chladnějších lesnatých oblastech se mokřady o menší úživnosti dosud udržely díky menší intenzitě zemědělské výroby, ačkoli přísun živin vzrostl i zde.</p><p class=zalomeni>Vegetace svazu <i>Magno-Caricion gracilis</i> se vyvíjí při zazemňování mělkých sladkovodních mokřadů. V sukcesi navazuje na porosty svazu <i>Phragmition australis</i>, někdy přímo na společenstva tříd <i>Lemnetea</i> a <i>Potametea</i>. Mnohé porosty vysokých ostřic ve střední Evropě však vznikly sekundárně po smýcení mokřadních olšin, vrbových luhů i vlhčích typů tvrdých luhů. Při ponechání ladem některá společenstva svazu <i>Magno-Caricion gracilis</i> zarůstají náletovými dřevinami a postupně opět ustupují lesní vegetaci. Podobně existují i přechody mezi vegetací vlhkých luk a porosty vysokých ostřic: při pravidelné seči se omezuje dominance vysokých ostřic a vzrůstá podíl lučních druhů, naopak při opuštění vlhkých luk se šíří vysoké ostřice. Vliv managementu však bývá modifikován kolísáním vlhkosti (Balátová-Tuláčková 1995): v sušších letech je tak k potlačení vysokých ostřic zapotřebí méně sečí než ve vlhčích letech. V praxi však ve vlhčích letech louky nejsou často posečeny vůbec, neboť delší nebo opakované záplavy neumožňují vjezd mechanizace, což vede k rychlé přeměně luk v porosty vysokých ostřic. Důležitý je i přísun živin. Například porosty asociace <i>Phalaridetum arundinaceae </i>se v posledních letech expanzivně šíří v důsledku silné eutrofizace krajiny.</p><p class=zalomeni>Ochranářský management této vegetace je zpravidla bezzásahový. U porostů na sušších stanovištích, např. uvnitř lučních celků, je vhodná seč s odstraněním biomasy prováděná přibližně v dvouletých intervalech. Ta udržuje druhovou bohatost porostů a potlačuje ruderální a invazní druhy, např. <i>Aster novi-belgii</i> s. l. a <i>Urtica dioica</i>. Seč je i prevencí proti rozrůstání dřevin, v zamokřených, špatně přístupných terénech je však vhodnější jejich vyřezávání v delším intervalu. Pokud je porosty svazu <i>Magno-Caricion gracilis</i> nutno omezovat, např. kvůli ochraně cennější vegetace, je vhodné používat jednu až dvě seče ročně. Ochrana některých vzácných společenstev vodních makrofytů třídy Potametea nebo obojživelných rostlin třídy <i>Littorelletea uniflorae</i> může vyžadovat strhávání porostů vysokých ostřic i s drnem, aby se v litorálu vytvořila místa s živinami chudým minerálním substrátem.</p><p class=zalomeni>Přímé hospodářské využití porostů vysokých ostřic svazu <i>Magno-Caricion gracilis</i> nebylo nikdy velké. Porosty některých druhů dříve poskytovaly chudou pastvu pro dobytek, častěji však byly sečeny a po usušení používány jako stelivo. V rybničním hospodaření se hustá spleť kořenů některých druhů ostřic po odříznutí nadzemních částí donedávna využívala jako tzv. candátí hnízda k poloumělému výtěru candátů (Čítek et al. 1998); v rybnících mohlo hlavně v minulosti docházet i k přirozenému tření ryb na erozí obnažených kořenech ostřic. Jinak však byla tato vegetace v rybničním hospodaření považována za nežádoucí a neustále omezována, neboť přispívala k zazemňování mělčin, a tím i ke zmenšování vodní plochy rybníků. V minulosti byla přeměna ostřicových porostů zpět na vodní plochu velmi pracná, neboť se prováděla ručním odkopáváním nebo odřezáváním drnu. Proto se prováděla preventivní opatření zabraňující sukcesi ostřic, např. pravidelná seč porostů a obdělávání rybničního dna (Podubský 1948). Za účinné bylo považováno i vápnění a hnojení rybníků průmyslovými hnojivy, což však potlačovalo hlavně společenstva oligotrofnějších ostřic (zejména ze svazu <i>Magno-Caricion elatae</i>) a přispívalo k šíření vegetace svazu <i>Magno-Caricion gracilis</i>. Od druhé poloviny 20. století jsou tato společenstva z rybníků odstraňována hlavně při vyhrnování rybničních okrajků s pomocí těžké techniky. Na rozdíl od společenstev rákosin svazu <i>Phragmition australis</i> je regenerace porostů svazu <i>Magno-Caricion gracilis</i> po vyhrnutí mnohem pomalejší. Je to dáno nejen jejich pomalejším růstem, ale i prohloubením rybničních okrajů při vyhrnutí, čímž vznikají nevhodné podmínky pro výskyt společenstev svazu <i>Magno-Caricion gracilis</i>. Porosty rostoucí v blízkém okolí rybníka jsou nezřídka ničeny ponecháním vyhrnutých rybničních sedimentů na březích, často ve formě vysokých deponií, postupně osídlovaných ruderální vegetací a dřevinami. Současné předpisy pro manipulaci s rybničním sedimentem vyžadují jeho odvezení na pozemky bez větší přírodovědné hodnoty. Většina společenstev tohoto svazu u nás není v současnosti bezprostředně ohrožena. V důsledku pokračující eutrofizace krajiny, narušování vodního režimu a změn v obhospodařování pozemků však často dochází k jejich ochuzování a ruderalizaci.</p><p class=zalomeni>Vegetace svazu <i>Magno-Caricion gracilis</i> je rozšířena v Evropě a některých oblastech Asie. Hojný výskyt je doložen od Skandinávie (Dier&szlig;en 1996) a Pobaltí (Balevičien&279; & Balevičius 2006) přes severozápadní (Rodwell 1995, Lawesson 2004), západní (Schäfer-Guignier 1994, Weeda et al. in Schaminée et al. 1995: 161&ndash;220) a střední Evropu (Balátová-Tuláčková et al. in Grabherr & Mucina 1993: 80&ndash;130, Pott 1995, Rennwald 2000, Schubert et al. 2001a, Hilbig in Schubert et al. 2001b: 251&ndash;268, Oťaheľová et al. in Valachovič 2001: 51&ndash;183, Borhidi 2003, Gaberščik et al. 2003, Matuszkiewicz 2007) po sever Balkánského poloostrova (Lakušić et al. 2005, Stančić 2007) a východní Evropu (Korotkov et al. 1991, &350;tefan & Coldea in Coldea 1997: 54&ndash;94, Sanda et al. 1999, Solomaha 2008). Údaje o výskytu této vegetace existují i z Pyrenejského poloostrova (Rivas-Martínez et al. 2001), severu Apeninského poloostrova (Balátová-Tuláčková & Venanzoni 1990, Venanzoni & Gigante 2000) a jižního Balkánu (Dimopoulos et al. 2005), mimo Evropu pak ze západní Sibiře (Kiprijanova 2000, Taran 2000, Taran & Tjurin 2006), avšak její diverzita je zde menší a výskyt méně častý než ve střední a severozápadní Evropě. U některých společenstev tohoto svazu je možný i výskyt na jiných kontinentech, odkud jsou doloženy jejich dominantní a diagnostické druhy. V porovnání se svazy <i>Phragmition australis</i> a <i>Eleocharito palustris-Sagittarion sagittifoliae</i> je však ve svazu <i>Magno-Caricion gracilis</i> zastoupeno jen málo druhů s kosmopolitním nebo cirkumpolárním rozšířením. Častější je výskyt vikariantních druhů, které nahrazují evropské a západoasijské druhy na Dálném východě a v Severní Americe (Meusel et al. 1965, Hultén & Fries 1986). I antropogenní rozšíření areálu je u většiny druhů svazu <i>Magno-Caricion gracilis</i> vzácné, zpravidla omezené na několik málo jednotlivých výskytů; s výjimkou <i>Phalaris arundinacea</i> se nechovají invazně (Hultén & Fries 1986, Lavoie et al. 2005).Tento svaz byl u nás tradičně nazýván jménem <i>Caricion gracilis </i>Neuhäusl 1959. Autor popisu (Neuhäusl 1959) však do tohoto svazu zařadil pouze oligotrofní asociaci <i>Caricetum lasiocarpae</i>, zatímco asociace porostů vysokých ostřic na eutrofních stanovištích klasifikoval do svazu <i>Magno-Caricion elatae</i> Koch 1926. Jelikož při rozčlenění původního široce pojatého svazu <i>Magno-Caricion elatae</i> na dva svazy musí jeho typová asociace <i>Caricetum elatae </i>Koch 1926 a další oligotrofní typy zůstat v tomto svazu, je svaz <i>Caricion gracilis </i>Neuhäusl 1959 syntaxonomickým synonymem svazu <i>Magno-Caricion elatae </i>Koch 1926.
RAA;;;Svaz <i>Caricion remotae </i>sdružuje vegetaci lesních pramenišť na kyselém až slabě bazickém podloží. Bylinné patro bývá dobře vyvinuto a často členěno na více vrstev. V přízemní vrstvě dominují mokrýše <i>Chrysosplenium alternifolium </i>nebo <i>C. oppositifolium</i>, které doprovázejí druhy <i>Lysimachia nemorum. Oxalis acetosella. Stellaria alsine </i>a <i>S. nemorum</i>. Vyšší vrstvu bylinného patra tvoří druhy <i>Caltha palustris. Cardamine amara </i>subsp.<i> amara </i>et <i>austriaca</i>, <i>Chaerophyllum hirsutum. Impatiens noli-tangere . Petasites albus</i>. Pokryvnost mechového patra může být velká i malá v závislosti na množství listového opadu a míře narušování porostů. Vyskytují se v něm druhy snášející zástin a preferující proudící vodu (např. mechy <i>Brachythecium rivulare. Plagiomnium undulatum . Rhizomnium punctatum</i>, játrovky<i> Conocephalum conicum . Pellia </i>spp., vzácně také některé rašeliníky, např. <i>Sphagnum girgensohnii </i>a <i>S. palustre</i>). Častými průvodci těchto pramenišť jsou mezofilní lesní druhy, které sem přesahují ze sousedních lesních porostů a diferencují tento svaz proti jiným svazům třídy <i>Montio-Cardaminetea</i>, které sdružují prameništní vegetaci otevřených stanovišť, tj. <i>Epilobio nutantis-Montion fontanae . Swertio perennis-Dichodontion palustris</i>. Kontaktními lesními porosty jsou nejčastěji bučiny, někdy také dubohabřiny nebo podmáčené smrčiny, jedliny a olšiny. Půdy na těchto prameništích bývají kamenité a štěrkovité v případě iniciálních sukcesních stadií nebo bahnité v případě pokročilejších stadií. Většinou jsou silně zvodnělé, nasycené chladnou, prokysličenou vodou, přičemž množství kyslíku závisí na sklonu svahu. Teplota vyvěrající vody bývá během roku vyrovnaná (Sofron & Vondráček 1986, Hinterlang 1992, Beierkuhnlein & Gräsle 1998), díky čemuž může mnoho druhů růst i v zimě, a to nejen v oceánické západní Evropě, ale i v suboceánicky laděných oblastech v nižších polohách České republiky, kde je v zimě méně sněhu (Sofron & Vondráček 1986). Teplota na prameništích však závisí také na intenzitě pramene a může výrazně kolísat v závislosti na teplotě vzduchu, pokud stagnuje přísun vody v období sucha. Takové kolísání teploty vody bylo zaznamenáno například na málo vydatných lesních prameništích ve flyšových Karpatech (Hostýnské vrchy a Javorníky; Novosadová 1999). Vydatnost pramenů má vliv rovněž na zimní zamrzání vody na prameništích. Zatímco vydatné prameny přes zimu nezamrzají, prameny málo vydatné mohou být přes zimu zamrzlé i pod izolační vrstvou sněhu, což může mít také vliv na vegetaci v jejich okolí. Novosadová (1999) zjistila, že na zamrzajících prameništích jsou zvýhodněny frondózní játrovky (např.<i> Conocephalum conicum . Pellia epiphylla</i>) vůči ostatním mechorostům. Narušováním půdního povrchu při opakovaném zamrzání a rozmrzání se totiž uvolňuje prostor pro rozrůstání frondózních játrovek. Ekologické podmínky přímo na prameništi jsou odlišné od podmínek v okolí prameniště. Teplota vzduchu v mechovém patře byla naměřena asi o 2,5 &deg;C nižší a vlhkost vzduchu naopak výrazně vyšší než v okolí prameniště (Zechmeister & Mucina 1994). Novosadová (1999) měřila navíc i teplotu povrchu půdy, která byla v létě o několik stupňů nižší a také vyrovnanější ve srovnání s teplotou vzduchu. Naopak v zimě teplota vody neklesala tolik jako teplota vzduchu.</p><p class=zalomeni>Lesní prameniště svazu <i>Caricion remotae </i>se vyskytují po celé Evropě, např. ve Velké Británii (Rodwell 1991), na Pyrenejském poloostrově (Rivas-Martínez et al. 2001), ve Francii (Braun-Blanquet 1926), Nizozemsku (Maas 1959, Siebum et al. in Schaminée et al. 1995: 139&ndash;160), Německu (Pott 1995, Rennwald 2000), jižní Skandinávii (Dier&szlig;en 1996), Pobaltí (Korotkov et al. 1991), Polsku (Matuszkiewicz 2007), na Slovensku (Valachovič in Valachovič 2001: 297&ndash;344), v Rakousku (Zechmeister in Grabherr & Mucina 1993: 213&ndash;240), Maďarsku (Borhidi 2003) a Rumunsku (Coldea in Coldea 1997: 141&ndash;148). Údaje o vegetaci lesních pramenišť chybějí z Balkánu. U nás se tato vegetace vyskytuje po celém území od pahorkatin po horské oblasti všude tam, kde prosakuje pramenná voda v lesních porostech.</p><p class=zalomeni>Vegetace lesních pramenišť byla původně řazena do široce pojatého svazu <i>Cardamino-Montion </i>Br.-Bl. 1926, jehož originálního popis zahrnoval jak lesní, tak i nelesní subalpínskou prameništní vegetaci. Kästner (1941) vyčlenil vegetaci lesních pramenišť do samostatného svazu <i>Caricion remotae</i>. V našem přehledu rozlišujeme v rámci tohoto svazu tři asociace, a to <i>Caricetum remotae</i>, <i>Cardamino-Chrysosplenietum alternifolii </i>a <i>Pellio epiphyllae-Chrysosplenietum oppositifolii</i>. Nerozlišujeme dvě asociace, které byly v minulosti z našeho území udávány. Asociaci <i>Chaerophyllo-Petasitetum albi </i>Sýkora et Hadač 1984 považujeme za synonymní s <i>Cardamino-Chrysosplenietum alternifolii</i>. Porosty s dominantní <i>Cardamine amara</i> subsp. <i>amara </i>et <i>austriaca</i>, u nás dosud označované jako <i>Cardaminetum amarae </i>Br.-Bl. 1926, také odpovídají svým druhovým složením asociaci <i>Cardamino-Chrysosplenietum alternifolii</i>. Jméno <i>Cardaminetum amarae </i>Br.-Bl. 1926 považujeme za nomen ambiguum, protože bylo v minulosti často používáno pro odlišnou vegetaci než společenstva s <i>Cardamine amara </i>a <i>Chrysosplenium oppositifolium</i> popsaná v originální diagnóze (Braun-Blanquet 1926). Například Maas (1959) zahrnul do asociace <i>Cardaminetum amarae </i>Br.-Bl. 1926 rozdílná evropská společenstva s dominancí různých druhů řeřišnic (<i>Cardamine </i>spp.), např. porosty s <i>C. amara </i>subsp.<i> opicii </i>popsané z Karpat jako <i>Cardaminetum opicii</i> nebo porosty s <i>C. asarifolia </i>z přímořských Alp.
RAB;;;Svaz <i>Lycopodo-Cratoneurion </i>zahrnuje společenstva polozastíněných až zastíněných vápnitých pramenišť, často s intenzivním srážením pěnovce, která se vyskytují od pahorkatin až téměř po alpínskou hranici lesa. V porostech převládají mechorosty nad cévnatými rostlinami. Dominuje nejčastěji <i>Palustriella commutata</i>, často se vyskytují mechy <i>Brachythecium rivulare. Bryum pseudotriquetrum . Eucladium verticillatum</i> i játrovka <i>Pellia endiviifolia</i>. Bylinné patro má menší pokryvnost než patro mechové. Někdy mohou dominovat <i>Caltha palustris </i>nebo<i> Petasites albus</i>, k nimž přistupují druhy lesů a lesních pramenišť a větší množství dalších druhů, které nejsou přímo prameništní, ale využívají nezapojených vysychajících míst, která jsou na těchto pěnovcových prameništích častá.</p><p class=zalomeni>Celkové rozšíření svazu není dostatečně známé, částečně proto, že je tato vegetace někdy řazena do jiných svazů (<i>Adiantion capilli-veneris </i>nebo<i> Cratoneurion commutati</i>). Zechmeister & Mucina (1994) považují <i>Adiantion capilli-veneris </i>za jihoevropský vikariant svazu <i>Lycopodo-Cratoneurion</i>, avšak i v jižní Evropě se vyskytují porosty bez kapradin velmi podobné porostům středoevropským. Výskyt svazu lze předpokládat v oblastech s vápnitým podložím a zároveň bohatých na prameny, což vytváří příznivé podmínky pro srážení pěnovce. Vegetace svazu je udávána z Německa (Dier&szlig;en 1973), Rakouska (Zechmeister in Grabherr & Mucina 1993: 213&ndash;240) a Slovenska (Valachovič in Valachovič 2001: 297&ndash;344); zaznamenána byla také v Chorvatsku, Bulharsku a horách severního Řecka (Hájek & Hájková, nepubl.).</p><p class=zalomeni>Do tohoto svazu bývá někdy řazena i slatinná vegetace na lučních pěnovcích asociace <i>Carici flavae-Cratoneuretum filicini</i> Kovács et Felföldy 1960 (Zechmeister & Mucina 1994), která však patří vzhledem ke svému druhovému složení a výskytu na otevřených nelesních stanovištích do svazu <i>Caricion davallianae</i>. Svaz <i>Lycopodo-Cratoneurion </i>také nezahrnuje vegetaci vápnitých pramenišť v subalpínském a alpínském stupni, která se řadí do svazu <i>Cratoneurion commutati </i>Koch 1928 a v České republice se kvůli absenci vápnitého podloží nad hranicí lesa nevyskytuje.
RAC;;;Do svazu jsou řazena světlomilná prameništní společenstva v kolinním až montánním stupni, která osídlují stanoviště s pomalu proudící vodou se slabě kyselou až neutrální reakcí a nízkým obsahem vápníku (Zechmeister & Mucina 1994). Pro většinu porostů je charakteristické bohatě vyvinuté mechové patro, tvořené nejčastěji druhy rodu <i>Philonotis</i>. K nim přistupují <i>Brachythecium rivulare</i>, <i>Calliergon cordifolium. Calliergonella cuspidata </i>a v některých oblastech i <i>Bryum schleicheri </i>(Hinterlang 1992, Zechmeister & Mucina 1994). U fytocenologických snímků z České republiky však jde vesměs o mylná určení posledně jmenovaného druhu, který byl potvrzen pouze v Malé Kotlině v Hrubém Jeseníku (J. Kučera 2007). V bylinném patře dominují nejčastěji druhy z okruhu <i>Montia fontana</i>, s větší pokryvností se vyskytují také <i>Epilobium obscurum. Stellaria alsine</i>, <i>Veronica beccabunga </i>a traviny rodů <i>Agrostis. Glyceria </i>a <i>Juncus</i>.</p><p class=zalomeni>Společenstva svazu <i>Epilobio-Montion </i>jsou nejhojnější v západní a střední Evropě, zatímco směrem na východ výskytů ubývá. Údaje jsou k dispozici z Pyrenejského poloostrova (Rivas-Martínez et al. 2001), Francie, Belgie (Hinterlang 1992), Nizozemska (Maas 1959, Siebum et al. in Schaminée et al. 1995: 139&ndash;160), Německa (Hinterlang 1992), Rakouska (Zechmeister in Grabherr & Mucina 1993: 213&ndash;240), Slovenska (Valachovič in Valachovič 2001: 297&ndash;344), Polska (Matuszkiewicz 2007) a Skandinávie (Dier&szlig;en 1996).</p><p class=zalomeni>Oproti předchozímu vegetačním přehledu České republiky (Hadač in Moravec et al. 1995: 52&ndash;55) nerozlišujeme asociaci <i>Caltho minoris-Philonotidetum seriatae </i>(Kästner 1938) Hadač 1983, popsanou z pěti lokalit v Krušných horách (Kästner 1938). Tato asociace, ve které dominují <i>Philonotis seriata </i>a <i>Warnstorfia exannulata</i>, představuje přechodný typ mezi dříve popsanou asociací <i>Philonotido fontanae-Montietum rivularis</i> a společenstvy svazu <i>Caricion canescenti-nigrae</i>.
RAD;;;Svaz <i>Swertio-Dichodontion </i>zahrnuje společenstva světlomilných pramenišť s výskytem nad alpínskou hranicí lesa na silikátovém, minerálně chudém podloží. V České republice se tato vegetace vyskytuje nejčastěji v nadmořských výškách 1200&ndash;1300 m. V bylinném patře jsou u nás diagnostickými druhy tohoto svazu <i>Allium schoenoprasum. Cardamine amara </i>subsp. <i>opicii. Epilobium alsinifolium </i>a <i>E. nutans</i>, pravidelně bývají přítomny také <i>Aconitum plicatum. Chaerophyllum hirsutum. Crepis paludosa. Deschampsia cespitosa. Myosotis nemorosa</i> a <i>Viola biflora</i>. V ostatních evropských pohořích, např. v Alpách, Východních a Jižních Karpatech a v balkánských pohořích, je nápadnou dominantou bylinného patra také <i>Saxifraga stellaris</i>. Alpínská a subalpínská prameniště jednotlivých evropských pohoří se navzájem liší výskytem různých endemických druhů z rodů <i>Cardamine. Pinguicula. Saxifraga </i>a dalších (Coldea in Coldea 1997: 141&ndash;148, Marhold & Valachovič 1998, Rivas-Martínez et al. 2001). Společenstva svazu <i>Swertio-Dichodontion </i>jsou u nás ochuzena o některé další druhy vyskytující se ve vyšších horách a na severu Evropy, např. <i>Cerastium cerastioides</i>, <i>Chrysosplenium alpinum . Silene pusilla</i>. Pro vegetaci tohoto svazu je charakteristické dobře vyvinuté mechové patro, které udává fyziognomii porostů. Nejčastěji v něm na našich prameništích dominují <i>Dichodontium palustre. Philonotis seriata </i>a <i>Pohlia wahlenbergii</i>, méně často také <i>Blindia acuta. Bryum pseudotriquetrum. Palustriella decipiens. Scapania uliginosa </i>a <i>S. undulata</i>. Jinde v Evropě jsou častými dominantami také <i>Bryum schleicheri </i>a <i>Scapania irrigua </i>(Braun-Blanquet 1926, Hinterlang 1992, Zechmeister & Mucina 1994).</p><p class=zalomeni>Voda sytící tato prameniště se vyznačuje malým obsahem minerálů, slabě kyselým až neutrálním pH a nízkou teplotou i v létě (Hadač 1983, Zechmeister & Mucina 1994, Hájková et al. 2006). Voda na prameništích většinou silně proudí a je dobře prokysličená. Subalpínská prameniště mohou být dosti rozsáhlá, vzácné však nejsou ani fragmentární a ochuzené porosty na skalnatém nebo kamenitém podloží.</p><p class=zalomeni>Společenstva tohoto svazu se vyskytují v subalpínském a alpínském stupni hor po celé Evropě. Jsou udávána ze Skotska (McVean & Ratcliffe 1962), Skandinávie (Nordhagen 1943, Dier&szlig;en 1996), hercynských pohoří (Hadač 1983), Pyrenejí (Rivas-Martínez et al. 2001), Alp (Hinterlang 1992, Zechmeister & Mucina 1994), Karpat (Coldea in Coldea 1997: 141&ndash;148, Valachovič in Valachovič 2001: 297&ndash;344, Matuszkiewicz 2007) a Balkánu (Hájková et al. 2006, Redžić 2007). V České republice rozlišujeme v tomto svazu tři asociace, a to <i>Crepido paludosae-Philonotidetum seriatae</i> Hadač et Váňa 1972, <i>Swertietum perennis </i>Zlatník 1928 a <i>Cardaminetum opicii </i>Szafer et al. 1923. S prvními dvěma asociacemi ztotožňujeme ostatní asociace dříve udávané z našeho území (<i>Epilobio alsinifolii-Philonotidetum seriatae. Allietum sibirici </i>a <i>Allio sibirici-Cratoneuretum filicini</i>), neboť je na základě druhového složení ani dominance některých druhů nelze odlišit.</p><p class=zalomeni>Společenstva alpínských a subalpínských pramenišť byla původně řazena do široce pojatého svazu <i>Cardamino-Montion</i> Br.-Bl. 1926, který zahrnoval vysokohorská prameniště a prameniště s <i>Cardamine amara </i>a <i>Chrysosplenium oppositifolium</i>. Hadač (1983) tento svaz typifikoval a zúžil jej pouze na subalpínská společenstva západní Evropy. Pojetí svazu jako arkto-alpínské vegetace, zahrnující však nejen západoevropská, ale i středoevropská a severoevropská společenstva, převzali například Zechmeister in Grabherr & Mucina (1993: 213&ndash;240), Zechmeister & Mucina (1994) a Rivas-Martínez et al. (2001). Přesto je toto jméno často, a to i v současnosti, používáno v původním, nebo dokonce širším rozsahu (např. Siebum et al. in Schaminée et al. 1995: 139&ndash;160, Coldea in Coldea 1997: 141&ndash;148). Jméno <i>Cardamino-Montion </i>bývá také užíváno pouze pro vegetaci se zdrojovkami na podhorských i subalpínských prameništích (např. Hinterlang 1992). Proto považujeme toto jméno za nomen ambiguum a pro vegetaci nad alpínskou hranicí přijímáme jméno <i>Swertio-Dichodontion </i>(Hadač 1983). Dále v našem přehledu nerozlišujeme jako samostatný svaz <i>Cratoneuro filicini-Calthion laetae </i>Hadač 1983, protože se ekologií ani floristickým složením nijak výrazně neliší od svazu<i> Swertio-Dichodontion</i>.</p><p class=zalomeni>Z podobných stanovišť v severní Evropě byl popsán svaz <i>Mniobryo-Epilobion hornemanii </i>Nordhagen 1943, ve kterém se vyskytuje několik arktických a boreálních druhů, jejichž areál do střední Evropy nezasahuje. Na druhou stranu se v severní Evropě vyskytují i společenstva (např. asociace <i>Saxifragetum stellaris </i>Deyl 1940), která jsou floristicky shodná s některými středoevropskými a balkánskými vysokohorskými prameništi (Hájková et al. 2006). Celkové rozšíření svazů <i>Mniobryo-Epilobion hornemanii </i>a <i>Swertio-Dichodontion</i> ani to, zda jde o vikarizující svazy, tedy není v tuto chvíli známo a mělo by být předmětem srovnávací analýzy na celoevropské úrovni.
RBA;;;Svaz <i>Caricion davallianae</i> sdružuje ostřicovo-mechová společenstva na trvale zamokřených, bazických a minerálně velmi bohatých půdách s omezenou přístupností živin, bohatých na organický podíl, slín nebo inkrustace uhličitanů. Výskyt vegetace tohoto svazu předurčuje hlavně vysoká hladina podzemní vody bohaté rozpuštěnými minerály, zejména vápníkem, hořčíkem a hydrogenuhličitany. Koncentrace vápníku dosahuje až 350 mg.l&ndash;1 (Hájek et al. 2002, Hájek et al. in Poulíčková et al. 2005: 69&ndash;103). Dominující složkou vegetace jsou nízké ostřice (<i>Carex davalliana. C. flacca. C. flava. C. hostiana. C. lepidocarpa. C. panicea . C. pulicaris</i>), suchopýry (<i>Eriophorum angustifolium </i>a <i>E. latifolium</i>), další jednoděložné rostliny kromě trav (<i>Blysmus compressus. Eleocharis quinqueflora . Triglochin palustris</i>) a mechy čeledi <i>Amblystegiaceae</i> (např. <i>Hamatocaulis vernicosus. Palustriella commutata . Scorpidium cossonii</i>). Mechové patro je dobře vyvinuto: mechorosty dosahují pokryvnosti až 100 % a v některých vegetačních typech hmotností biomasy nad cévnatými rostlinami i několikanásobně převažují (Hájková & Hájek 2003). Z trav se častěji vyskytují jen <i>Briza media</i> a <i>Molinia caerulea</i> s. l. Rovněž dvouděložné byliny jsou většinou v nadzemní biomase zastoupeny málo; největší stálosti dosahují druhy <i>Potentilla erecta. Ranunculus acris </i>a <i>Valeriana dioica</i>. Biomasa širokolistých bylin a trav je vyšší v porostech, kde se nesráží uhličitan vápenatý nebo kde je zvýšený přísun či snížený export živin. Ke svazu patří i některé typy slatiništní vegetace s výskytem vysokých ostřic, jako jsou <i>Carex appropinquata. C. diandra. C. lasiocarpa . C. paniculata</i>. Významnou vlastností společenstev svazu <i>Caricion davallianae</i> je absence veškerých druhů rašeliníků. V tomto vegetačním přehledu považujeme absenci rašeliníků za jedno z hlavních kritérií pro vymezení svazu (viz též Rybníček in Rybníček et al. 1984: 15&ndash;68). Pokud totiž hydrochemické podmínky umožňují výskyt některých druhů rašeliníků, jde o druhově, ekologicky i funkčně zcela jiné společenstvo. Výskyt rašeliníků je dobrým indikátorem stanovištních podmínek, zejména malé koncentrace vápníku a hydrogenuhličitanů, a je většinou doprovázen výskytem dalších acidofytů z řad mechorostů a mělce kořenících cévnatých rostlin. Rašeliníky mění podmínky na rašeliništi, a to jak aktivní acidifikací prostředí a změnou dekompozičních poměrů, tak i přímou konkurencí s cévnatými rostlinami a ostatními mechorosty o živiny a prostor. Rovněž druhové složení jiných taxonomických skupin, jako jsou měkkýši, řasy, houby nebo krytenky, se v tomto bodě zásadně mění (Hájek et al. 2006a). Absence rašeliníků jako nutná podmínka pro zařazení společenstva ke svazu <i>Caricion davallianae</i> se odráží i ve formálních definicích jednotlivých asociací.</p><p class=zalomeni>Za určitých okolností může být ostřicovo-mechový charakter společenstev pozměněn a podíl dvouděložných bylin a trav se může zvětšit. Často jde o přechodná sukcesní stadia. Na několik let nesečených slatinných loukách svazu <i>Caricion davallianae</i> se postupně hromadí stařina nízkých ostřic, suchopýrů a bezkolence, zvyšuje se biomasa konkurenčně zdatných druhů cévnatých rostlin a zmenšuje se biomasa mechorostů a celkový počet druhů (Hájková & Hájek 2003, Peintinger & Bergamini 2006). Při narušení maloplošných prameništních slatinišť dobytkem a souběžném zvýšení přísunu živin se šíří <i>Juncus inflexus</i>, širokolisté byliny (např. <i>Eupatorium cannabinum. Lythrum salicaria . Mentha longifolia</i>) a trávy (<i>Agrostis stolonifera . Poa trivialis</i>), a porosty se tak postupně mění ve vegetaci asociace <i>Junco inflexi-Menthetum longifoliae</i> (Hájek 1998). Svaz <i>Caricion davallianae</i> byl popsán z travertinů u obce Stankovany na Slovensku (Klika 1934). Častěji se vyskytuje v Západních Karpatech (Hájek & Háberová in Valachovič 2001: 185&ndash;273) a v Alpách v Rakousku (Steiner 1992), Německu (Pott 1995), Švýcarsku (např. Peintinger & Bergamini 2006, Graf et al. 2010), Slovinsku (Martinčič 1995) a Itálii (např. Gerdol & Tomaselli 1997). Dále se nachází v karpatské části Ukrajiny a Rumunska (např. Morariu et al. 1985, Hadač et al. 1995, Coldea in Coldea 1997: 109&ndash;135). Velké plochy zaujímala dříve tato vegetace i v Maďarsku (Kovács 1962). V jižní Evropě se svaz <i>Caricion davallianae </i>vyskytuje v Pyrenejích (Braun-Blanquet 1949, Moravec 1966), ve Francii (např. Allorge 1921), dinárské části Slovinska (Martinčič 1995), Chorvatsku (Gaži-Baskova 1973), Bosně (Ritter-Studnička 1973), Bulharsku (Hájek et al. 2008) a Řecku (Hájková et al., nepubl.). V severozápadní Evropě byla vegetace svazu <i>Caricion davallianae</i> zjištěna ve Velké Británii (Wheeler 1980b, Rodwell 1991), Belgii (Boeye & Verheyen 1994) a Nizozemsku (Westhoff et al. in Schaminée et al. 1995: 221&ndash;262). Kromě alpsko-karpatské oblasti je svaz v Evropě hojný také kolem Baltského moře, v severním Německu (Pietsch 1984), Polsku (Wolejko et al. in Steiner 2005: 175&ndash;220), pobaltských zemích a Rusku (Korotkov et al. 1991, Paal in Steiner 2005: 117&ndash;146, Pakalne & Kalnina in Steiner 2005: 147&ndash;174) a jižním Švédsku (Du Rietz 1925). Nejsevernějším výskytem svazu v Evropě je oblast kolem měst Östersund a Hammerdal ve středním Švédsku (Booberg 1930). V České republice jsou společenstva svazu <i>Caricion davallianae </i>rozšířena zejména v České tabuli, v přilehlých oblastech severozápadních a severovýchodních Čech a ve vápnitějších oblastech moravských Karpat, jako jsou Bílé Karpaty a Hostýnsko-vsetínská hornatina. Vzácněji se vyskytují v Pošumaví, na Českomoravské vrchovině, na Opavsku a na vývěrech minerálních vod i jinde. V minulosti tato vegetace existovala i na jižní Moravě (Vicherek 1967). Jako věrohodné údaje o výskytu svazu však můžeme brát pouze fytocenologické snímky se zaznamenaným mechovým patrem nebo alespoň se zmínkou o absenci rašeliníků.</p><p class=zalomeni>Společenstva svazu <i>Caricion davallianae</i> se vyskytují na různých typech půd. Obecně může jít jak o půdy organické, tak minerální (Válek 1948, Hájek et al. 2002). Na některých lokalitách existuje silná diferenciace vegetace podle půdního typu. Například ze slovenské lokality Belanské lúky ve Spišské kotlině uvádějí Grootjans et al. (in Steiner 2005: 97&ndash;116) střídání slatiništních společenstev svazu <i>Caricion davallianae</i> na mocných organických půdách s lučními společenstvy svazu <i>Calthion palustris </i>na jílovitých půdách s mělkou vrstvou rozložené rašeliny. Rozhodujícími faktory pro existenci společenstev svazu <i>Caricion davallianae</i> je však vysoko položená hladina podzemní vody a špatná přístupnost fosforu způsobená velkou koncentrací vápníku, který váže fosfor do sloučenin nepřístupných rostlinám (Boyer & Wheeler 1989, Boeye et al. 1997, Bedford et al. 1999, Rozbrojová & Hájek 2008). Jelikož mají slatinné půdy bohaté na minerální podíl sníženou kapilární vzlínavost, vyvíjí se vegetace svazu <i>Caricion davallianae</i> jen tam, kde hladina vody neklesá po dlouhou dobu hlouběji než 30 cm pod povrch půdy (Válek 1948, Kopecký 1960, Flintrop 1994, Hájková et al. 2004). Výjimkou jsou jen některá monodominantní společenstva se <i>Schoenus nigricans </i>a <i>Sesleria uliginosa</i>. Zatímco společenstva na rašelinných půdách vzniklých nedokonalou dekompozicí zbytků rašeliníků tolerují i výraznější poklesy hladiny vody (Hájková et al. 2004), pro ostřicovo-mechová společenstva svazu <i>Caricion davallianae</i> znamená dlouhodobý pokles hladiny podzemní vody pod 30 cm většinou zánik: obvykle mizí diagnostické druhy svazu, šíří se bezkolence (<i>Molinia arundinacea </i>a <i>M. caerulea</i>) a vegetace se mění v luční společenstvo svazu <i>Molinion caeruleae </i>nebo <i>Calthion palustris</i>. Vápnitá slatiniště, odpovídající svazu <i>Caricion davallianae</i>, jsou obecně považována za chladnomilná společenstva pleistocénního původu, která existují v severních a horských oblastech Eurasie minimálně 10 000 let (Tallis 1991). Jejich vztah k chladným podmínkám lze demonstrovat i ve střední Evropě, a to jak výskytem mnoha druhů rostlin a měkkýšů se severským rozšířením, tak i vazbou na vývěry studených podzemních vod (Grootjans et al. in Steiner 2005: 97&ndash;116, Horsák & Hájek 2005). Většina dnešních slatinišť svazu <i>Caricion davallianae</i> v České republice se vyvinula z vegetace olšin nebo lesních pramenišť po odlesnění člověkem (Moravec & Rybníčková 1964, Horsák & Hájková in Poulíčková et al. 2005: 61&ndash;68, Rybníčková et al. in Poulíčková et al. 2005: 29&ndash;57). Mnohé indicie však naznačují, že slatinná vegetace mohla přežít i v lesnatých a člověkem neovlivněných fázích holocénu, například na světlinách v mokřadních lesích, na vývěrech artéských pramenů, ve vápnito-oligotrofním prostředí niv a na okrajích vápníkem bohatých jezer (Sádlo 2000). I některé dnešní lokality maloplošně odolávají sukcesi lesa i více než 120 let, a to bez přispění člověka (Sádlo 2000). Horsák et al. (2007) vysvětlují strmé geografické gradienty v druhovém složení vápnitých slatinišť Západních Karpat a nápadně silné vazby mezi výskytem reliktních druhů plžů a rostlin existencí lokálních trvalých refugií světlomilné slatinné flóry a fauny během holocénu. Na základě malakologických dat lze kontinuální přežívání slatiništních druhů otevřené krajiny během holocénu potvrdit (Ložek 1964, Horsák, nepubl.), bohužel podobné přímé důkazy nejsou zatím k dispozici v případě rostlin, jejichž zbytky se ve vápnitých sedimentech hůře zachovávají.</p><p class=zalomeni>Společenstva svazu <i>Caricion davallianae </i>tvořila ještě v první polovině 20. století častý prvek středoevropské krajiny na vápníkem bohatém podloží. Pro obtížnou zemědělskou využitelnost se stala objektem výzkumu vztahů mezi vegetací a prostředím, který měl za cíl posoudit možnosti lepšího hospodářského využití. Například Válek (1948) v závěru své botanické práce o vápnitých slatinách s <i>Carex davalliana</i> v severovýchodních Čechách uvádí konkrétní rady, jak učinit porosty svazu <i>Caricion davallianae</i> hospodářsky využitelnými, od odvodnění s následným překrytím jílovitým nebo hlinitým materiálem až po zalesnění. V současnosti se společenstva svazu zachovala už jen v nepatrných fragmentech, takže o jejich potenciálním významu pro zemědělskou produkci nelze hovořit. Vzhledem k jejich omezené rozloze je pravděpodobně zanedbatelná i jejich schopnost zadržovat vodu v krajině. Do popředí zájmu se proto společenstva vápnitých slatin dostávají z důvodu ochrany biodiverzity. Hájek (in Poulíčková et al. 2005: 175&ndash;186) uvádí, že v rámci mokřadní vegetace Západních Karpat se největší počet ohrožených druhů vykazujících vazbu na určitý vegetační typ vyskytuje právě na vápnitých slatinách s <i>Carex davalliana</i>. Vegetace svazu <i>Caricion davallianae</i> rovněž hostí kriticky ohrožené druhy měkkýšů (např. Horsák & Hájek 2005). Česká společenstva svazu také představují <i>locus classicus </i>několika rostlinných taxonů specializovaných na vápnité slatiny (<i>Carex lepidocarpa. Dactylorhiza bohemica. Pinguicula vulgaris </i>subsp. <i>bohemica </i>a <i>Sesleria uliginosa</i>). Díky péči institucí ochrany přírody se velká část dochovalých společenstev svazu pravidelně seče. Význam vápnitých slatinišť jako zdroje sena na krmení nebo podestýlku zůstal zachován jen výjimečně na několika lokalitách na moravsko-slovenském pomezí, kde se v posledních refugiích tradičního zemědělství vyskytují maloplošná slatiniště v komplexech sušších typů sečených luk. Snahou ochrany přírody je nejen udržet poslední zbytky původní vegetace, ale mnohdy i obnovit ostřicovo-mechové porosty znovuzavedením seče na plochách zarostlých expanzními travami (např. <i>Molinia arundinacea</i>), případně dokonce obnovit odvodněné a eutrofizované slatinné ekosystémy. Úspěšných projektů obnovy vápnitých slatinišť je však málo, neboť není jednoduché obnovit původní limitaci fosforem, která je pravděpodobně hlavním faktorem podmiňujícím výskyt ohrožených druhů (Wassen et al. 2005). Hlavní pozornost ochrany přírody by proto měla zůstat nasměrována na udržení dosud zachovalých zbytků slatiništní vegetace.</p><p class=zalomeni>Ve vegetaci vápnitých slatinišť svazu <i>Caricion davallianae</i> lze rozlišit výrazný gradient v druhovém složení od prameništních slatinišť se srážením pěnovce po slatiniště ukládající rašelinu, na nichž se uhličitany nesrážejí (Válek 1948, Hájek & Háberová in Valachovič 2001: 185&ndash;273). Kromě zcela odlišné struktury půdy se oba vyhraněné biotopy liší i přístupností fosforu, která je extrémně ztížená na pěnovcích. Gradient v množství vysráženého pěnovce se projevuje i v druhovém složení jiných taxonomických skupin než cévnatých rostlin a mechorostů, např. měkkýšů (Hájek et al. 2006a). Na srážení pěnovce se podílí koncentrace vápníku, ale i hydrologické a teplotní poměry každé lokality (Hájek et al. 2002, Grootjans et al. in Steiner 2005: 97&ndash;116). Společenstva hromadící slatinnou rašelinu bez příměsi uhličitanu vápenatého byla v dřívějších přehledech rašeliništní vegetace České republiky (Rybníček in Rybníček et al. 1984: 15&ndash;68, Rybníček in Moravec et al. 1995: 55&ndash;64) řazena k úzce vymezenému svazu <i>Caricion lasiocarpae</i>. I přes tento ekologický argument však svaz <i>Caricion lasiocarpae</i> v tomto přehledu neakceptujeme, a to ze dvou důvodů: (a) takto úzce vymezený svaz má jen velmi málo vlastních diagnostických druhů; (b) jméno <i>Caricion lasiocarpae </i>bylo často používáno v rozporu s originálním popisem, a jedná se proto o nomen ambiguum.</p><p class=zalomeni>Kromě šesti zde rozlišovaných vyhraněných asociací patří do svazu <i>Caricion davallianae </i>(v našem pojetí zahrnujícího i bazifilní část svazu <i>Caricion lasiocarpae </i>v pojetí dřívějších vegetačních přehledů K. Rybníčka) také vegetace s vyšší pokryvností druhu <i>Carex dioica</i> a lokálně bez přítomnosti <i>C. davalliana</i>. Tato vegetace byla v části dosavadní české fytocenologické literatury hodnocena jako samostatná asociace <i>Amblystegio stellati-Caricetum dioicae </i>Osvald 1925. Vzhledem k velké floristické podobnosti a obtížné diferenciaci vůči asociacím <i>Valeriano dioicae-Caricetum davallianae</i> a <i>Campylio stellati-Caricetum lasiocarpae </i>však tuto asociaci nerozlišujeme. Z České republiky rovněž neuvádíme asociaci <i>Amblystegio scorpioidis-Caricetum limosae </i>Osvald 1923, jejíž uváděný historický výskyt na Třeboňsku (Rybníček in Rybníček et al. 1984: 15&ndash;68) nebyl doložen fytocenologickými snímky. Ke svazu <i>Caricion davallianae</i> neřadíme ani monodominantní porosty druhu <i>Juncus subnodulosus </i>(Rybníček in Moravec et al. 1995: 55&ndash;64), neboť v nich scházejí slatinné druhy. Další asociací, kterou jsme se rozhodli v tomto přehledu nepřijmout, je <i>Seslerietum uliginosae</i> Klika 1943. Tímto jménem se u nás někdy označovaly slatinné louky s dominantní pěchavou slatinnou, jejichž půdy sezonně vysychají, a v létě proto dochází k mineralizaci slatiny. Tyto louky jsou však druhově velmi rozrůzněné, jak je zřejmé nejen z originálního popisu (Klika 1943), ale i ze snímků uveřejněných dalšími autory. Na základě celkového druhového složení patří louky s pěchavou slatinnou k několika různým asociacím ze svazů <i>Caricion davallianae. Calthion palustris. Molinion caeruleae </i>a <i>Bromion erecti</i>. Asociace není akceptována v Německu (Pott 1995) ani v Rakousku (Steiner 1992) a pokus o její formální vymezení dopadl neúspěšně i na Slovensku (Dítě et al. 2007).</p><p class=zalomeni>Počet asociací, které ve svazu <i>Caricion davallianae</i> rozlišujeme, je ve srovnání s jinými svazy slatiništní vegetace větší. Tato velká diverzita je dána především zmíněnou variabilitou v obsahu vysrážených uhličitanů v půdě, který ovlivňuje přístupnost hlavních živin a železa. Značnou roli hraje i proměnlivost vodního režimu, jehož výkyvy na vápnitých slatinách nevyrovnává kapilární vzlínavost, jako je tomu u čistě organických půd. Vliv má i geografická variabilita vegetace nepěnovcových vápnitých slatinišť (Moravec 1966, Hájek & Háberová in Valachovič 2001: 185&ndash;273).
RBB;;;Svaz <i>Sphagno warnstorfii-Tomentypnion </i>sdružuje druhově bohatá ostřicovo-mechová společenstva, ve kterých se potkávají kalcikolní cévnaté rostliny typické pro svaz <i>Caricion davallianae </i>(např. <i>Carex davalliana. C. dioica. Eleocharis quinqueflora. Eriophorum latifolium. Parnassia palustris. Pedicularis palustris. Pinguicula vulgaris. Valeriana dioica. Campylium stellatum </i>a <i>Scorpidium cossonii</i>) s kalcitolerantními rašeliníky (hojněji <i>Sphagnum contortum. S. teres . S. warnstorfii</i>, vzácněji také <i>S. subnitens . S. obtusum</i>), boreálními mechorosty (<i>Dicranum bonjeanii. Helodium blandowii. Hypnum pratense. Meesia triquetra. Paludella squarrosa . Tomentypnum nitens</i>) a mělce kořenícími acidofyty (např. <i>Drosera rotundifolia</i>). Svaz je tedy vymezen na základě vápnitosti a pH prostředí a zahrnuje (a) zvodnělá slatiniště s velkým podílem organické složky v půdě, přítomností boreálních druhů ostřic <i>Carex chordorrhiza. C. diandra. C. lasiocarpa</i> a<i> C. limosa</i> a absencí lučních druhů, (b) iniciální sukcesní stadia zvodnělých rašelinišť s řídkým bylinným patrem a (c) sečené rašelinné louky s kolísavým vodním režimem. Dvouděložné byliny a trávy se ve středoevropských porostech tohoto svazu vyskytují častěji než na vápnitých slatiništích bez rašeliníků. Mechové patro je dobře vyvinuto, dosahuje značné biomasy a pokryvnosti často až 100 %. Mimo střední Evropu zahrnuje svaz i mechová společenstva na bultech tvořených kalcitolerantními rašeliníky a rašelinné lesy s břízou a borovicí na vápnitých substrátech (Warén 1926, Ruuhijärvi 1960, Smagin 1999). Koncentrace vápníku a pH jsou vždy menší než u společenstev svazu <i>Caricion davallianae</i>.</p><p class=zalomeni>Společenstva svazu <i>Sphagno warnstorfii-Tomentypnion </i>v některých případech vznikají autogenní sukcesí na vápnitých slatiništích bez srážení pěnovce; ta může být urychlena poklesem hladiny minerálně bohaté podzemní vody (Rybníček 1974, Hájková & Hájek 2004, Hájek et al. 2006a). Jejich další vývoj závisí na obhospodařování rašelinné louky a jejího okolí. Není-li louka sečena, vznikají porosty vrb a olší, při obohacení živinami a poklesu hladiny vody se mohou vytvořit porosty svazu <i>Calthion palustris </i>nebo v některých případech i porosty přechodových rašelinišť svazu <i>Sphagno-Caricion canescentis</i>.</p><p class=zalomeni>Jako svaz <i>Sphagno warnstorfii-Tomentypnion </i>byly původně popsány porosty s dominujícími bulty druhu <i>Sphagnum warnstorfii </i>a velkým zastoupením <i>Paludella squarrosa </i>a jiných boreálních mechorostů v pohoří Rondane v Norsku (Dahl 1956). Z našich kalcikolních rostlin se ve fytocenologických snímcích originální diagnózy vyskytují <i>Carex dioica. Equisetum variegatum. Parnassia palustris. Pinguicula vulgaris. Campylium stellatum </i>a <i>Tomentypnum nitens</i>. V mnohých oblastech boreální zóny Evropy představuje tato vegetace často nejvápnitější a nejbazičtější rašeliniště (Dahl 1956, Tahvanainen 2004, Hájek et al. 2006a). Ve střední Evropě rozlišil Rybníček (1964) svaz <i>Caricion demissae</i>, ke kterému rovněž řadil některé porosty, v nichž se potkávají rašeliníky s kalcikolními druhy. Jde o mokřejší biotopy s vysoko položenou hladinou podzemní vody, s rašeliníkem <i>Sphagnum contortum</i> a hnědými mechy <i>Hamatocaulis vernicosus . Scorpidium cossonii</i>. Tento svaz však byl pojat široce a zahrnoval i společenstva bublinatek svazu <i>Sphagno-Utricularion </i>a společenstva spadající v našem pojetí ke svazu <i>Caricion canescenti-nigrae</i>. Společenstva s výskytem kalcikolních druhů, která Rybníček řadil ke svazu <i>Caricion demissae</i>, mají podobné druhové složení jako společenstva svazu <i>Sphagno warnstorfii-Tomentypnion</i>. Ke svazu<i> Sphagno warnstorfii-Tomentypnion </i>jsme přiřadili i některá společenstva, která byla v dosavadním vegetačním přehledu České republiky (Rybníček in Rybníček et al. 1984: 15&ndash;68, Rybníček in Moravec et al. 1995: 55&ndash;64) řazena ke svazu <i>Eriophorion gracilis</i>. Jde opět o společenstva se společným výskytem kalcikolních druhů a rašeliníků.</p><p class=zalomeni>Svaz <i>Sphagno warnstorfii-Tomentypnion </i>v tomto pojetí, někdy uváděný pod jinými jmény, se vyskytuje zejména v boreální zóně Eurasie a Severní Ameriky. Byl zaznamenán ve Skandinávii (např. Dahl 1956, Ruuhijärvi 1960, Fransson 1972, Dier&szlig;en 1996), Rusku (Korotkov et al. 1991, Chytrý et al. 1993, Smagin 1999), Skotsku (McVean & Ratcliffe 1962, Prentice & Prentice 1975), Nizozemsku (Westhoff et al. in Schaminée et al. 1995: 221&ndash;262), v hercynských pohořích Německa, Rakouska a České republiky (Rybníček 1974, Dierssen & Dierssen 1984, Steiner 1992), v Alpách a jejich předhůří v Německu, Švýcarsku, Slovinsku a Itálii (Onno 1935, Geissler & Zoller 1978, Gillet 1982, Martinčič 1994, Feldmeyer-Christe 1995, Gerdol & Tomaselli 1997), v Karpatech v České republice, na Slovensku, v Polsku, na Ukrajině a v Rumunsku (Coldea in Coldea 1997: 109&ndash;135, Hájek 1999, Hájek et al. in Poulíčková et al. 2005: 69&ndash;104), v dinárských pohořích v Chorvatsku (Ilijanić 1978) a v balkánských pohořích v Bulharsku (Hájek et al. 2008). Přesné rozšíření svazu <i>Sphagno warnstorfii-Tomentypnion </i>však nemůže být zatím stanoveno, protože v některých zemích nebyl rozlišován a některé popsané asociace k němu nelze jednoznačně přiřadit. V České republice se svaz hojněji vyskytuje v pásu území od Šumavy (Moravec in Neuhäusl et al. 1965: 179&ndash;385) přes Třeboňsko (Březina et al. 1963), jihozápadní a severní část Českomoravské vrchoviny (Rybníček 1974, Štechová et al. 2010), Železné hory (Neuhäusl & Neuhäuslová 1989) a Svitavsko (Vicherek & Koráb 1969) po Hrubý a Nízký Jeseník (Šmarda 1950, Štechová et al. 2010). Vzácněji byl zaznamenán i jinde.</p><p class=zalomeni>Stanovištní podmínky, které umožňují výskyt společenstev svazu <i>Sphagno warnstorfii-Tomentypnion</i>, jsou trvalé zamokření a tvorba rašeliny, malá přístupnost živin a taková míra nasycení bázemi, která připouští současný výskyt kalcitolerantních rašeliníků i kalcikolních cévnatých rostlin. Reakce vody se nejčastěji pohybuje mezi pH 6 a 7 (Dahl 1956, Rybníček 1974, Hájek et al. 2002, Hájková & Hájek 2002). Na Českomoravské vrchovině byly u některých společenstev na přechodu ke svazu <i>Caricion canescenti-nigrae</i> zaznamenány i hodnoty pH mezi 5,5 a 6,0 (Rybníček 1974). Koncentrace vápníku kolísá v závislosti na geologickém podloží. Na krystaliniku nebo nevápnitých pískovcích se pohybuje nejčastěji v rozmezí 10&ndash;15 mg.l&ndash;1, a výskyt společenstev je pak předurčen proudící vodou, vyšším pH nebo velmi nízkou přístupností fosforu na pramenech (Rybníček 1974, Tahvanainen 2004, Hájek et al. in Poulíčková et al. 2005: 69&ndash;103, J. Navrátilová et al. 2006). Na vápencovém podloží, kde porosty svazu často vznikají autogenní sukcesí z vápnitých slatinišť, jsou koncentrace vápníku větší (Hájek, nepubl.). Přístupnost živin je ztížena, ve srovnání s vápnitými slatiništi se srážením pěnovce (<i>Caricion davallianae</i>) je však lepší přístupnost fosforu (Rozbrojová & Hájek 2008). Mocnost rašeliny kolísá od několika centimetrů na rašelinných loukách po několik metrů na slatiništích s dlouhým historickým vývojem (Rybníček in Rybníček et al. 1984: 15&ndash;68; Hájek & Horsák, nepubl.).</p><p class=zalomeni>Slatiniště s kalcikolními druhy a kalcitolerantními rašeliníky hostí několik boreálních druhů s ostrůvkovitým rozšířením ve střední Evropě, kde jsou považovány za glaciální relikty (Rybníček 1966). Přestože většina současných porostů jsou relativně mladé rašelinné louky, jejichž historie sahá nejdále do období středověké kolonizace, některá naleziště na mohutných vrstvách rašeliny jsou starší (Rybníček & Rybníčková 2003, Hájek & Horsák, nepubl.). Velké množství dřeva ve starších vrstvách těchto lokalit však naznačuje, že původně mohlo jít o řídké rašelinné lesy s poměrně bazifilním rašeliništním podrostem, jaké se dnes nacházejí v boreální zóně Eurasie nebo na jižní Sibiři. Stejně jako u vápnitých slatinišť svazu <i>Caricion davallianae</i>, byly i u vegetace svazu <i>Sphagno warnstorfii-Tomentypnion </i>zjištěny nápadné koincidence mezi výskytem boreálních druhů ostřic a těmi druhy měkkýšů, jejichž reliktní původ je potvrzen na základě paleomalakologických dat (Horsák et al. 2007).</p><p class=zalomeni>Hospodářský význam slatinišť s kalcitolerantními rašeliníky jako zdroje sena nebo rašeliny je v dnešní době u nás okrajový. Jejich největší význam spočívá v zachování biodiverzity. Tato společenstva jsou mezi rašeliništi druhově nejbohatší. Mají velké zastoupení ekologicky specializovaných druhů (Hájek et al. 2007) a současně je v nich schopna přežívat většina méně specializovaných rašeliništních rostlin. Hájek (in Poulíčková et al. 2005: 175&ndash;186) například uvádí, že v západokarpatských společenstvech svazu bylo zaznamenáno 40 ohrožených druhů cévnatých rostlin, z nichž 24 druhy vykazovaly těmto společenstvům vysokou věrnost. Tento počet je srovnatelný se společenstvy svazu <i>Caricion davallianae</i>. Na rozdíl od něj však porosty svazu <i>Sphagno warnstorfii-Tomentypnion </i>obsahují větší počet druhů mechorostů, z nichž mnohé rovněž patří mezi ohrožené. V Západních Karpatech bylo ve společenstvech svazu zjištěno 47 druhů mechorostů ve 35 fytocenologických snímcích, přičemž průměrně se ve fytocenologickém snímku o velikosti 16 m&sup2; vyskytovalo 12 druhů mechorostů. Tyto počty výrazně převyšují průměry pro ostatní mokřadní společenstva (Hájková in Poulíčková et al. 2005: 151&ndash;173).</p><p class=zalomeni>Variabilita vegetace uvnitř svazu <i>Sphagno warnstorfii-Tomentypnion </i>sleduje zejména vlhkostní gradient a gradient hloubky rašeliny. Druhové složení se mění od rašelinných luk, vyvinutých spíš na mělkých organických sedimentech a někdy sezonně prosýchajících, po trvale zvodnělá slatiniště na březích rybníků a jezer. Určitou roli hraje i geografická poloha rašeliniště. V rámci svazu rozlišujeme tři floristicky dobře vymezené asociace: <i>Sphagno warnstorfii-Eriophoretum latifolii</i>, <i>Campylio stellati-Trichophoretum alpini </i>a <i>Menyantho trifoliatae-Sphagnetum teretis</i>. Oproti starším přehledům (Rybníček in Moravec et al. 1995: 55&ndash;64) nerozlišujeme asociaci <i>Sphagno-Caricetum appropinquatae </i>(Šmarda 1948) Rybníček 1974, definovanou pouze dominancí <i>Carex appropinquata</i>, ani asociaci <i>Sphagno warnstorfii-Caricetum davallianae </i>Rybníček in Rybníček et al. 1984. České porosty svazu <i>Sphagno warnstorfii-Tomentypnion </i>s dominancí <i>Carex davalliana</i> se kromě převahy této ostřice floristicky ani ekologicky nijak neliší od porostů asociace <i>Sphagno warnstorfii-Eriophoretum latifolii</i>. Asociace <i>Sphagno warnstorfii-Caricetum davallianae</i> se však vyskytuje na Slovensku, kde ji charakterizuje vyhraněná skupina druhů vápnitých slatinišť (Dítě et al. 2007). Do tří rozlišovaných asociací se naopak přiřadila řada porostů, které byly u nás dříve řazeny na základě dominance určitého druhu ostřice do různých asociací svazů <i>Caricion demissae </i>a <i>Eriophorion gracilis</i> (<i>Carici limosae-Sphagnetum contorti </i>Warén 1926, <i>Carici chordorrhizae-Sphagnetum obtusi </i>Warén 1926 a <i>Amblystegio-Caricetum paniceae </i>Osvald 1925).</p><p class=zalomeni>Nomenklatura svazu <i>Sphagno warnstorfii-Tomentypnion nitentis </i>není ještě zcela vyjasněna. Podle Mezinárodního kódu fytocenologické nomenklatury (Weber et al. 2000) je nutno považovat za ilegitimní takové jméno, v jehož názvu chybí druh z nejvyššího patra určujícího strukturu vegetace a dosahujícího průměrné pokryvnosti alespoň 25 %. Pokud bychom tento svaz posuzovali ze středoevropské perspektivy, pak by bylo jméno <i>Sphagno warnstorfii-Tomentypnion nitentis </i>ilegitimní, protože většina našich porostů má vyvinuto bylinné patro přesahující pokryvnost 25 %, zatímco v názvu tohoto svazu jsou pouze mechorosty. Svaz však zahrnuje i mnoho společenstev s kalcitolerantními rašeliníky v boreální a artické zóně Eurasie, kde je pokryvnost bylinného patra často velmi malá. Zahrnuje i křovinné a řídké lesní porosty na rašeliništích, ve všech případech však strukturu vegetace určují jednoznačně mechorosty. Z toho důvodu považujeme jméno <i>Sphagno warnstorfii-Tomentypnion nitentis </i>za legitimní.
RBC;;;Svaz <i>Caricion canescenti-nigrae</i> sdružuje rašelinné louky a jiné rašeliništní biotopy vyvíjející se pod vlivem podzemní nebo povrchové vody se slabou až střední koncentrací rozpuštěných minerálů. Oproti svazu <i>Sphagno warnstorfii-Tomentypnion nitentis</i> v porostech zcela chybějí kalcikolní druhy cévnatých rostlin, ale mohou se ještě vyskytovat některé kalcitolerantní rašeliníky, zejména <i>Sphagnum teres</i>. Typické jsou rašeliníky ze sekce <i>Subsecunda</i>. Oproti přechodovým rašeliništím a vrchovištím je svaz vymezen větším zastoupením lučních a prameništních druhů, absencí vrchovištních druhů a tím, že nedominují rašeliníky ze sekce <i>Cuspidata</i>. Ty jsou citlivé na vyšší koncentrace vápníku a hydrogenuhličitanů a výrazně okyselují prostředí. Typickými druhy bylinného patra, které se však vyskytují i v jiných svazech, jsou nízké ostřice <i>Carex canescens. C. demissa. C. echinata. C. hartmanii. C. nigra</i> a<i> C. panicea</i>, suchopýr úzkolistý (<i>Eriophorum angustifolium</i>), sítiny (<i>Juncus conglomeratus. J. effusus . J. filiformis</i>), přesličky (<i>Equisetum palustre . E. sylvaticum</i>), trávy (např. <i>Agrostis canina. Anthoxanthum odoratum. Briza media . Festuca rubra</i>) a dvouděložné byliny (např. <i>Epilobium palustre. Hydrocotyle vulgaris. Lotus uliginosus. Menyanthes trifoliata . Viola palustris</i>). Často se objevují i druhy svazu <i>Calthion palustris</i>, například <i>Caltha palustris. Cirsium palustre. Crepis paludosa</i> a<i> Lysimachia vulgaris</i>. Ve vysokohorských asociacích se rovněž uplatňují prameništní druhy, například <i>Swertia perennis</i>. Struktura mechového patra je proměnlivá. Může dosahovat pokryvnosti až 100 %, ale může výjimečně i zcela chybět. Pokud je vyvinuto, mohou převládat rašeliníky (zejména <i>Sphagnum subsecundum</i> a<i> S. teres</i>), ale i jiné mechy (např. <i>Aulacomnium palustre. Calliergon cordifolium. Calliergonella cuspidata. Hypnum pratense. Philonotis caespitosa. P. fontana. P. seriata</i>, <i>Straminergon stramineum. Warnstorfia exannulata</i> a <i>W. sarmentosa</i>). Významným rysem českých a moravských porostů svazu <i>Caricion canescenti-nigrae</i> je výrazné zastoupení druhů se subatlantským rozšířením, a to jak v bylinném, tak v mechovém patře (Hájek & Hájková 2002). Díky pozici těchto biotopů ve střední části gradientů nasycení bázemi a přístupnosti živin jsou porosty druhově bohaté. Většina druhů tvořících porosty svazu <i>Caricion canescenti-nigrae </i>ve střední Evropě jsou však druhy s širokou ekologickou amplitudou ve vztahu k pH. To je zčásti způsobeno tím, že biotopy svazu jsou u nás buď relativně mladé rašelinné louky a rašeliniště na okrajích rybníků, jejichž historie sahá nejdále do období středověké kolonizace, nebo velmi malá rašeliniště ve vysokých pohořích. Mírně kyselá reakce těchto biotopů kolem hodnoty pH 5,5 je navíc chemicky velmi nestabilní (Gorham & Janssens 1992, J. Navrátilová & Navrátil 2005b). Přirozená stanoviště odpovídající svazu <i>Caricion canescenti-nigrae</i> byla tedy v minulosti spíše vzácná, a příslušná vegetace proto neobsahuje úzce specializované druhy (Hájek et al. 2007). Malý počet specialistů vázaných na biotopy odpovídající svazu <i>Caricion canescenti-nigrae</i> se odráží v malém počtu diagnostických druhů jednotlivých asociací a jejich slabé fidelitě.</p><p class=zalomeni>Svaz <i>Caricion canescenti-nigrae</i> zahrnuje (a) vývojově relativně mladé a pravidelně sečené rašelinné louky, v předchozím vegetačním přehledu České republiky (Rybníček in Moravec et al. 1995: 55&ndash;67) řazené k úzce pojatému svazu <i>Caricion fuscae</i> sensu auct. non Koch 1926; (b) minerálně bohatší rašeliniště s <i>Carex diandra. C. lasiocarpa </i>a <i>Rhynchospora alba</i> na březích rybníků, řazená u nás dříve ke svazům <i>Rhynchosporion albae</i> Koch 1926 a <i>Eriophorion gracilis</i> Oberdorfer 1957, a (c) malá vysokohorská prameništní rašeliniště řazená dříve ke svazu <i>Drepanocladion exannulati </i>Krajina 1933. Toto pojetí svazu odpovídá originálnímu popisu (Nordhagen 1937), kde je svaz <i>Caricion canescenti-nigrae</i> vymezen jako mezotrofní vegetace zahrnující různé porosty s <i>Carex canescens. C. nigra. C. rostrata. Eriophorum angustifolium. E. scheuchzeri </i>a <i>Salix lapponum</i>, bez přítomnosti kalcikolních rostlin, s dominujícími nerašeliníkovými mechy (<i>Warnstorfia exannulata</i>), případně i rašeliníky tolerujícími větší obsah rozpuštěných minerálů (<i>Sphagnum teres . S. warnstorfii</i>). Nejkyselejší typy minerotrofních rašelinišť s dominujícími rašeliníky ze sekce <i>Cuspidata</i> k tomuto svazu Nordhagen (1937) nezařazuje, což také odpovídá našemu pojetí. Naše biotopy, jejichž vegetaci řadíme ke svazu <i>Caricion canescenti-nigrae</i>, spojuje koncentrace vápníku v rozmezí 5&ndash;15 mg.l&ndash;1, pH v rozmezí 5&ndash;6 a konduktivita vody dosahující 50&ndash;100 ?S.cm&ndash;1, na okrajích hnojených rybníků až 200 ?S.cm&ndash;1 (Rybníček 1974, J. Navrátilová & Navrátil 2004, Hájek et al. 2006a, J. Navrátilová et al. 2006, Opravilová & Hájek 2006). Přístupnost živin je u podhorských typů v rámci rašelinišť největší: vysokých koncentrací dosahuje zejména fosfor a amoniakální dusík (Bertram 1988, Poulíčková et al. 2003, J. Navrátilová et al. 2006). Relativně dobrá přístupnost živin se odráží i v druhovém složení jiných taxonomických skupin, například krytenek (Opravilová & Hájek 2006).</p><p class=zalomeni>Svaz <i>Caricion canescenti-nigrae</i>, popsaný ze Skandinávie (Nordhagen 1937), se vyskytuje ve většině evropských zemí. Údaje chybějí například z Albánie a Moldávie. Je pravděpodobně nejrozšířenějším typem vegetace rašelinišť ve střední a západní Evropě (Steiner 1992, Pott 1995, Westhoff et al. in Schaminée et al. 1995: 221&ndash;262, Matuszkiewicz 2007), kde se hojně vyskytují rašelinné louky na nevápnitém krystalinickém podloží. V jihozápadní Evropě se vyskytuje například v severním Španělsku (Prieto et al. 1987). V jihovýchodní Evropě je výskyt svazu omezen na větší nadmořské výšky (Hájková et al. 2006). V České republice se vyskytuje v západních a jižních Čechách (Blažková 1973, Balátová-Tuláčková 1978, 1993, T. Kučera et al. 1994, J. Navrátilová & Navrátil 2004), Brdech (Karlík 2001), na Českomoravské vrchovině (Klika & Šmarda 1944, Neuhäusl 1972b, Rybníček 1974), v Železných horách (Jirásek 1998), na Dokesku, v Českém ráji a severně od těchto dvou území (Neuhäusl & Neuhäuslová 1965, Hadač & Váňa 1967, Balátová-Tuláčková 1983, Krahulec et al. 1997), v Orlických horách (Belicová 1982), Hrubém Jeseníku (Šmarda 1950), na Opavsku (Balátová-Tuláčková 1974) a v severovýchodní části moravských Karpat (Hájek & Hájková 2002). Kvůli vápnitému podloží a suchému a teplému podnebí chybí ve středních Čechách a na jižní Moravě včetně jihozápadní části moravských Karpat. V tomto vegetačním přehledu členíme svaz <i>Caricion canescenti-nigrae</i> na pět asociací, které se liší výskytem v různých nadmořských výškách, vodním režimem a stupněm antropického ovlivnění.</p><p class=zalomeni>Oproti předchozímu vegetačnímu přehledu České republiky (Rybníček in Moravec et al. 1995: 55&ndash;67) se nám nepodařilo vymezit asociaci <i>Willemetio stipitatae-Caricetum paniceae </i>Moravec 1965. Porosty s větším zastoupením <i>Willemetia stipitata </i>a <i>Carex panicea</i> byly přiřazeny k asociacím <i>Caricetum nigrae. Sphagno warnstorfii-Eriophoretum latifolii</i> (varianta <i>Eriophorum angustifolium</i>), <i>Carici echinatae-Sphagnetum. Junco effusi-Molinietum caerulae</i> a <i>Angelico sylvestris-Cirsietum palustris</i>. Ke svazu <i>Caricion canescenti-nigrae</i> by bylo možné přiřadit i asociaci <i>Phragmito-Caricetum lasiocarpae</i> Rybníček in Rybníček et al. 1984, kterou však v tomto přehledu rovněž nerozlišujeme z důvodu velmi slabé floristické diferenciace jejích porostů vůči asociacím <i>Agrostio caninae-Caricetum diandrae. Peucedano palustris-Caricetum lasiocarpae</i> a zejména <i>Sphagno recurvi-Caricetum lasiocarpae</i>. Rovněž nerozlišujeme asociaci <i>Carici chordorrhizae-Sphagnetum obtusi</i> Warén 1926, neboť takto označované porosty se floristicky neliší od asociace <i>Agrostio caninae-Caricetum diandrae </i>a vysoká pokryvnost <i>Carex chordorrhiza </i>v existujících fytocenologických snímcích je často způsobena preferenčním výběrem plochy, někdy i jejím účelovým zmenšením oproti standardní velikosti, a dokonce zjevným nadhodnocováním pokryvnosti druhu. K asociaci <i>Agrostio caninae-Caricetum diandrae</i> jsme kvůli velké floristické podobnosti přiřadili i část porostů u nás dříve řazených do asociace <i>Carici limosae-Sphagnetum contorti</i>.</p><p class=zalomeni>Vegetace odpovídající svazu <i>Caricion canescenti-nigrae </i>byla ve střední Evropě tradičně řazena ke svazu <i>Caricion fuscae</i> Koch 1926. Koch (1926) do tohoto svazu zařadil vápnitá slatiniště odpovídající svazu <i>Caricion davallianae</i> (asociace <i>Schoenetum nigricantis. Campylio stellati-Caricetum lasiocarpae. Juncetum subnodulosi. Caricetum davallianae</i>) a vysokohorské asociace <i>Caricetum fuscae </i>a <i>Trichophoretum cespitosi</i>, u nichž však neuvedl fytocenologické snímky ani synoptickou tabulku. V některých případech uvádí konkrétní literární odkaz, příslušná vegetace však rovněž neodpovídá dnešnímu pojetí svazu, nebo jsou snímky neúplné, takže je není možné jednoznačně klasifikovat. Originální diagnóza svazu tedy zahrnuje pouze společenstva vápnitých slatinišť. Od publikace Kochova popisu bylo jméno <i>Caricion fuscae</i> používáno výhradně pro zcela jiný typ vegetace, a proto považujeme toto jméno za nomen ambiguum.
RBD;;;Svaz <i>Sphagno-Caricion canescentis</i> zahrnuje nejkyselejší, nejméně vápnitá a druhově nejchudší minerotrofní rašeliniště. Na vyvýšených místech se může projevovat i plošně malý, ale zaznamenatelný vliv sycení výhradně srážkovou vodou (ombrotrofie). Svaz sdružuje různé rašeliništní biotopy, a to jak člověkem vytvořené a udržované rašelinné louky, tak i přirozená společenstva okrajů (laggů) horských a podhorských vrchovišť, plovoucích rašelinných ostrovů nebo okolí vývěrů minerálně velmi chudých vod. Typickými druhy málo zapojeného bylinného patra jsou stejné druhy nízkých ostřic, které rostou i ve vegetaci svazu <i>Caricion canescenti-nigrae</i> (<i>Carex canescens. C. echinata. C. nigra</i> a<i> C. panicea</i>), vysoké ostřice (<i>C. rostrata</i>, vzácněji i <i>C. lasiocarpa</i>), suchopýr úzkolistý (<i>Eriophorum angustifolium</i>), přesličky (<i>Equisetum fluviatile . E. sylvaticum</i>) a keříčky brusnic (<i>Vaccinium myrtillus . V. vitis-idaea</i>) a klikva bahenní (<i>Oxycoccus palustris</i>). V některých společenstvech svazu roste i masožravá rosnatka okrouhlolistá (<i>Drosera rotundifolia</i>) nebo se v nich výrazněji uplatňují některé trávy (<i>Agrostis canina. Anthoxanthum odoratum. Briza media. Calamagrostis villosa. Festuca rubra. Molinia caerulea</i> s. str. a <i>Nardus stricta</i>), případně i dvouděložné byliny (např. <i>Cirsium palustre. Epilobium palustre. Lysimachia vulgaris. Menyanthes trifoliata. Trientalis europaea . Viola palustris</i>). Dominantní složkou těchto rašelinišť jsou však kalcifobní rašeliníky, zejména druhy z okruhu <i>Sphagnum recurvum</i> s. l. (<i>S. angustifolium. S. fallax </i>a <i>S. flexuosum</i>). V jejich souvislých kobercích bývají vtroušeny i jiné mechy, zejména <i>Straminergon stramineum</i> a vzácněji <i>Aulacomnium palustre</i> a <i>Warnstorfia exannulata</i>. Na sušších místech mohou dominovat jiné kalcifobní mechorosty, například <i>Polytrichum commune. Sphagnum capillifolium</i> a<i> S. palustre</i>. Ve srovnání se svazem <i>Caricion canescenti-nigrae</i> jsou porosty druhově chudé jak v bylinném, tak i mechovém patře. Oproti jiným typům rašelinišť jsou ochuzeny především o luční druhy a druhy náročnější na obsah minerálů. Důvodem je extrémně kyselá reakce prostředí, velká koncentrace toxického železa a silná konkurenční schopnost dominujících rašeliníků (Hájek et al. 2002, Rozbrojová & Hájek 2008). Na místech vyvýšených nad hladinu vody se mohou objevit i některé vrchovištní druhy, např. <i>Carex pauciflora. Eriophorum vaginatum</i> a <i>Sphagnum magellanicum</i>, oproti vrchovištím je však svaz dobře floristicky diferencován přítomností trav, širokolistých bylin, sítin a přesliček, jež využívají minerálů a živin (dusíku, fosforu a draslíku), které přináší podzemní voda. V porostech svazu <i>Sphagno-Caricion canescentis </i>naopak chybějí vrchovištní druhy, jako jsou <i>Andromeda polifolia. Betula nana. Empetrum hermaphroditum. E. nigrum</i>, <i>Ledum palustre. Trichophorum cespitosum. Vaccinium uliginosum. Sphagnum compactum</i> a<i> S. fuscum</i>. Koncentrace fosforu a amoniakálního dusíku ve vodě dosahují v přechodových rašeliništích svazu <i>Sphagno-Caricion canescentis</i> nejvyšších hodnot ze všech našich rašelinišť (Neuhäusl 1975, Hájek et al. 2002, J. Navrátilová et al. 2006). Ani pH není kvůli neustálému přísunu vody z podloží tak extrémně nízké jako v případě vrchovišť a pohybuje se mezi 4 a 5,5 (Rybníček 1974, Hájek et al. 2002, J. Navrátilová & Navrátil 2005a, b). Třetím významným rozdílem oproti vrchovištím je vysoká koncentrace některých kovů, například železa ve vodě nebo draslíku v půdě (Hájek et al. 2002). Malý počet druhů specializovaných na rašeliništní biotopy s pH kolem 5 (Hájek et al. 2007) se podobně jako v případě svazu <i>Caricion canescenti-nigrae </i>odráží v malém počtu diagnostických druhů jednotlivých asociací.</p><p class=zalomeni>Společenstva svazu se v naší krajině objevují od konce atlantiku, většinou však až v subboreálu a subatlantiku (Rybníček in Rybníček et al. 1984: 15&ndash;68, Rybníčková et al. in Poulíčková et al. 2005: 29&ndash;57). Řada porostů vznikla až pod vlivem zemědělského hospodaření na místě původních porostů vlhkomilných dřevin, lesních pramenišť a na okrajích rybníků. Třebaže mnoho lokalit zaniklo při velkoplošném odvodňování krajiny, patří společenstva svazu v rámci rašelinišť k nejméně ohroženým. Mnohé lokality kvůli změnám hospodaření nebo odvodňování stále zanikají, na druhou stranu však v naší krajině přibývá porostů, které vznikají expanzí rašeliníku <i>Sphagnum flexuosum</i> do minerálně bohatších typů rašelinišť a jejich následnou acidifikací (Hájek et al. 2002, J. Navrátilová et al. 2006).</p><p class=zalomeni>Protože svaz nebyl vždy odlišován od floristicky příbuzného svazu <i>Caricion canescenti-nigrae</i>, nelze zatím stanovit jeho celkové rozšíření v Evropě. Vyskytuje se pravděpodobně souvisle v celé severní, západní a střední Evropě, s výjimkou vápencových oblastí. Odpovídající porosty jsou doloženy ze všech sousedních zemí. V jižní Evropě se vyskytuje už jen ostrůvkovitě (Prieto et al. 1987, Hájek et al. 2008). V České republice je tato vegetace nejhojnější v jižních a západních Čechách (Sofron 1990, 1998, J. Navrátilová & Navrátil 2005a), v západní části severních Čech (Kästner & Flössner 1933), na Českomoravské vrchovině (Klika & Šmarda 1944, Rybníček 1974), v Jizerských horách a Krkonoších (Hadač & Váňa 1967, Houšková 1981, Králová 2005) a na severovýchodní Moravě (Duda 1950, Šmarda 1950, Duda & Šula 1964, Hájek & Hájková 2002).</p><p class=zalomeni>V rámci svazu rozlišujeme čtyři asociace, které se liší stanovištními podmínkami, zejména vodním režimem a přístupností živin, zastoupením rašeliništních specialistů a mírou antropického ovlivnění. Oproti předchozímu vegetačnímu přehledu České republiky (Rybníček in Moravec et al. 1995: 55&ndash;67) se nám nepodařilo vymezit asociace <i>Junco filiformis-Sphagnetum recurvi</i> Osvald 1923,<i> Sphagno recurvi-Caricetum limosae</i> Osvald 1923 a <i>Carici chordorrhizae-Sphagnetum apiculati</i> Warén 1926. První z nich byla vymezena dominancí druhu <i>Juncus filiformis</i>, který má širokou ekologickou amplitudu. Tato asociace nemá vlastní diagnostické druhy a většina jejích porostů se floristicky neliší od jiných společenstev svazu. Druhé dvě asociace byly vymezeny na základě přítomnosti jednoho vzácného druhu a celkovým druhovým složením se prakticky neliší od asociace <i>Sphagno recurvi-Caricetum rostratae</i>. V důsledku nízké pokryvnosti <i>Carex chordorrhiza </i>a <i>C. limosa</i> ve většině porostů je nebylo možné vymezit ani na základě dominance. <i>Carex chordorrhiza</i> je rovněž zastoupena v originální diagnóze asociace <i>Sphagno recurvi-Caricetum rostratae</i> (Steffen 1931).</p><p class=zalomeni>Některé asociace svazu jsou pojmenovány po druhu <i>Sphagnum recurvum</i>, který se však v taxonomické literaruře z posledních desetiletích dělí na několik úžeji pojatých druhů. Vlastní <i>S. recurvum </i>v úzkém pojetí je vzácný severoamerický druh, který v Evropě neroste (Hill et al. 2006). Většina populací dříve u nás určovaných jako <i>S. recurvum </i>patří k druhům <i>S. angustifolium. S. fallax </i>a <i>S. flexuosum</i>. Protože se však druhy v agregátu <i>S. recurvum </i>neliší ve svých mezidruhových vazbách a stanovištních nárocích natolik, aby to mohlo ovlivnit syntaxonomický systém evropských rašelinišť, a protože nové molekulárně-taxonomické studie sekce <i>Cuspidata</i> naznačují, že současné druhové pojetí nemusí přetrvat, ponecháváme jméno <i>S. recurvum </i>v názvu jednotlivých asociací.
RBE;;;Svaz <i>Sphagnion cuspidati</i> zahrnuje druhově velmi chudá společenstva vrchovištních šlenků tvořená nejčastěji ostřicí bažinnou (<i>Carex limosa</i>) a ostřicí zobánkatou (<i>C. rostrata</i>), suchopýrem úzkolistým (<i>Eriophorum angustifolium</i>) a blatnicí bahenní (<i>Scheuchzeria palustris</i>). Bylinné patro je málo zapojené, zatímco pokryvnost mechorostů může dosahovat až 100 %. Dominují submerzně rostoucí mechy <i>Sphagnum cuspidatum . Warnstorfia fluitans</i>, vzácněji i <i>Sphagnum fallax. S. lindbergii. S. majus </i>a játrovka <i>Gymnocolea inflata</i>. Vegetace svazu <i>Sphagnion cuspidati </i>měla v evropských pohořích optimum rozvoje ve středním holocénu. Šlenková vegetace vytvářela v tomto období velké množství biomasy mechů a blatnice bahenní. Kvůli nepříznivým podmínkám pro dekompozici vznikaly mohutné vrstvy rašelinných sedimentů, které se nacházejí v ložiscích rašeliny na současných vrchovištích (Rybníček in Rybníček et al. 1984: 15&ndash;68). Její složení je možné rekonstruovat pomocí analýz makrozbytků, které ukazují, že častou dominantou tehdejších porostů byla <i>Scheuchzeria palustris</i>. V současné době je šlenková vrchovištní vegetace méně hojná a vyskytuje se pouze na zachovalých horských vrchovištích. Pro její existenci je důležité, aby srážky převládaly nad výparem a zároveň byl malý povrchový odtok vody. Takové podmínky najdeme u nás nejčastěji v plochých sedlech na horských hřebenech.</p><p class=zalomeni>Mechanismus vzniku šlenků není zcela objasněn. Jako nejpravděpodobnější příčina bývá uváděno působení mrazu, velké množství srážek a pohyb rašeliny po ukloněném svahu (Andrus 1986, Rydin & Jeglum 2006). O tom svědčí také to, že rašeliniště s více strukturovaným mikroreliéfem se vyskytují v kontinentálních oblastech a tam, kde jsou vyšší srážky. Například na Britských ostrovech přibývá šlenkových struktur ve směru rostoucích srážek a klesajících teplot (Lindsay 1995).</p><p class=zalomeni>Vegetace vrchovištních šlenků je nejhojněji rozšířena v boreální zóně Evropy (Osvald 1923, Warén 1926, Malmer 1962, Dier&szlig;en 1996) a také ve středoevropských pohořích. Díky optimálním podmínkám pro výskyt rašelinišť má mnoho druhů v boreální zóně širší niky než u nás, a tak vegetace oligotrofních tůněk bývá obohacena o druhy, které u nás rostou jen na minerálně bohatších stanovištích. Takovými druhy jsou například ostřice <i>Carex chordorrhiza</i> a<i> C. lasiocarpa </i>nebo mech<i> Scorpidium scorpioides </i>(Dier&szlig;en 1996). Kromě boreální zóny se vrchovištní šlenková vegetace vyskytuje téměř ve všech evropských pohořích, kde ji tvoří pouze několik málo druhů snášejících silně kyselé dystrofní prostředí. Vegetace tohoto svazu se vyskytuje v Alpách (Krisai 1972, Steiner 1992, Gerdol & Tomaselli 1997), hercynských pohořích (Dierssen & Dierssen 1984, Rybníček in Rybníček et al. 1984: 15&ndash;68) a Karpatech (Coldea in Coldea 1997: 109&ndash;135, Malinovsky & Kricsfalusy 2000, Hájek & Háberová in Valachovič 2001: 185&ndash;273, Matuszkiewicz 2007). Vzácnější jsou tato společenstva v atlantských částech Evropy, jako je Nizozemsko (Schaminée et al. in Schaminée et al. 1995: 263&ndash;286), Norsko a Velká Británie, kde v bylinném patře dominují hrotnosemenky <i>Rhynchospora alba </i>a <i>R. fusca </i>a v mechovém patře rašeliníky <i>Sphagnum tenellum </i>a <i>S. papillosum. </i>V silně oceánických oblastech převažují pokryvná rašeliniště bez šlenků a přistupuje mnoho druhů s atlantským rozšířením, jako jsou vřesovce <i>Erica tetralix</i> a <i>E. mackayana. Narthecium ossifragum </i>a sítiny <i>Juncus acutiflorus</i>, <i>J. bulbosus . J. squarrosus</i> (Daniels 1978, Prieto et al. 1987, Rodwell 1991). Pravá ombrotrofní vrchoviště pravděpodobně chybějí v jihoevropských pohořích, kde je nahrazují minerálně chudá slatiniště sycená aspoň částečně oligotrofní podzemní vodou (Mu?oz et al. 2003, Hájková et al. 2006). Ombrotrofní vrchoviště se šlenky scházejí také v Maďarsku (Lájer 1998, Borhidi 2003).</p><p class=zalomeni>Vrchoviště jsou celosvětově významnou zásobárnou uhlíku (O?Neill in Shaw & Goffinet 2000: 344&ndash;368) a zadržují velké množství vody v krajině. V minulosti byla některá pro techniku snadno přístupná vrchoviště v nižších polohách využívána k těžbě rašeliny, což většinou silně narušilo jejich vodní režim a způsobilo v první řadě zánik šlenkové vegetace. Hlavní význam vrchovišť včetně šlenků v současnosti spočívá v tom, že hostí mnoho u nás ohrožených a vzácných, zpravidla reliktních druhů. Vegetace na obtížně přístupných horských vrchovištích byla v některých oblastech ovlivněna imisemi. V Jizerských horách i Hrubém Jeseníku byl zaznamenán ústup šlenkových druhů mechorostů, především rašeliníku <i>Sphagnum majus </i>(Rybníček & Houšková 1994, Rybníček 1997). Uvolněný prostor zaujala játrovka <i>Gymnocolea inflata</i>. Její souvislé porosty, svědčící o ovlivnění rašeliniště imisemi, byly zaznamenány i v Krkonoších (Hadač & Váňa 1967). V tůňkách se rozšířily zelené vláknité řasy. Chemismus vody na vrchovištích ohrožuje také letecké vápnění prováděné s cílem zvýšit pH lesních půd okyselených imisemi. V minulosti tak byla povápněna některá vrchoviště v Hrubém Jeseníku, kvůli čemuž vzrostlo pH vody, zvýšil se obsah vápníku a hořčíku ve vrchovištní vodě a odumřely porosty <i>Sphagnum cuspidatum</i> (Rybníček 1997). Vliv vápnění na druhové složení vegetace vyžaduje dlouhodobý monitoring.</p><p class=zalomeni>Svaz <i>Sphagnion cuspidati </i>popsal Krajina (1933b) z vrchovištních šlenků v Mlynické dolině ve Vysokých Tatrách. Odpovídající společenstva u nás Rybníček (in Rybníček et al. 1984: 66&ndash;69) řadil do později popsaného svazu <i>Leuko-Scheuchzerion </i>Nordhagen 1943. Podle fytocenologických snímků doprovázejících originální popis svazu <i>Leuko-Scheuchzerion </i>se však zdá, že pojetí tohoto svazu bylo původně širší: neomezovalo se pouze na šlenkovou vegetaci, ale zahrnovalo i další typy boreálních oligotrofních rašelinišť (Nordhagen 1943). V některých evropských vegetačních přehledech je vrchovištní šlenková vegetace řazena také do svazu <i>Rhynchosporion albae </i>Koch 1926. Ten původně sdružoval vegetaci mezotrofních až oligotrofních stanovišť sycených minerálně bohatou podzemní vodou, nehromadící větší množství rašeliny a tvořenou nízkými ostřicemi a rašeliníky ze sekce <i>Subsecunda </i>(Koch 1926). Navzdory tomu zahrnuje mnoho autorů do tohoto svazu vegetaci vrchovištních šlenků (Steiner 1992, Pott 1995, Gerdol & Tomaselli 1997, Philippi in Oberdorfer 1998: 221&ndash;272, Matuszkiewicz 2007). Jméno <i>Rhynchosporion albae </i>považujeme proto za nomen ambiguum.
RCA;;;Svaz <i>Sphagnion magellanici</i> sdružuje druhově chudou vegetaci lesních i nelesních, kontinentálních a subkontinentálních vrchovišť. Fyziognomii porostů udávají bultové druhy rašeliníků. V bylinném patře se uplatňují keříčky kyhanky sivolisté (<i>Andromeda polifolia</i>), klikvy bahenní (<i>Oxycoccus palustris </i>s. l.) a vlochyně (<i>Vaccinium uliginosum</i>), na zalesněných vrchovištích přistupuje i rojovník bahenní (<i>Ledum palustre</i>). Kromě keříčků jsou významnou složkou porostů druhy z čeledi <i>Cyperaceae</i>, zejména suchopýr pochvatý (<i>Eriophorum.vaginatum</i>) a v některých společenstvech také ostřice <i>Carex nigra </i>a <i>C. pauciflora</i>. Stromové patro lesních vrchovišť bývá rozvolněné, a proto výrazněji neomezuje rozvoj bylinného a mechového patra. Tvoří je nejčastěji borovice kleč (<i>Pinus mugo</i>), borovice rašelinná (<i>P. &times;pseudopumilio</i>), borovice blatka (<i>P. rotundata</i>) nebo borovice lesní (<i>P. sylvestris</i>). Vtroušena může být i bříza pýřitá nebo bělokorá (<i>Betula pubescens . B. pendula</i>) a smrk ztepilý (<i>Picea abies</i>). Borovice blatka a kleč jsou omezeny svým výskytem na střední Evropu, zatímco borovice lesní porůstá vrchoviště téměř v celé kontinentální a subkontinentální části Evropy s výjimkou jihovýchodní části kontinentu, kde jsou vrchoviště vzácná.</p><p class=zalomeni>Vrchovištní vegetace svazu <i>Sphagnion magellanici</i> se vyznačuje přítomností různě vysokých bultů tvořených nejčastěji druhy <i>Sphagnum magellanicum. S. rubellum</i> a<i> S. russowii</i>. Společenstva otevřených vrchovišť osídlují hlubokou rašelinu s vyrovnaným vodním režimem, sycenou téměř výlučně srážkovou vodou. V temperátní zóně Evropy jsou hojnější v oblastech se suboceánickým klimatem, kde jsou vydatné a časté srážky a na vrchovištích se udržuje vysoká hladina vody po celý rok. V horách střední Evropy, kde je vegetace svazu <i>Sphagnion magellanici </i>poměrně hojná, se vyskytují mozaiky lesních a nelesních typů v závislosti na rozkolísanosti vodního režimu. Lesní a křovinné typy vrchovišť se vyskytují častěji na méně mocné rašelině, jejich vodní režim je rozkolísanější a často ovlivňovaný i oligotrofní podzemní vodou (Neuhäusl 1975, Kučerová 2001). Na otevřených i lesních vrchovištích tohoto svazu je vytvořena struktura sníženin (šlenků) a vyvýšených bultů, které nabízejí vhodné podmínky suchomilnějším druhům cévnatých rostlin (<i>Calluna vulgaris. Vaccinium myrtillus </i>aj.), mechorostů (<i>Dicranum polysetum. Pleurozium schreberi. Polytrichum strictum </i>aj.) a lišejníků (např. <i>Cetraria islandica . Cladonia </i>spp.).</p><p class=zalomeni>Detailně se ekologií společenstev svazu <i>Sphagnion magellanici </i>u nás zabýval Neuhäusl (1975) v okolí Velkého Dářka ve Žďárských vrších. Kromě sledování hladiny vody měřil i teplotu povrchu vrchoviště a intenzitu ozáření. Teplota na povrchu rašeliny koncem května se v otevřených a lesních typech výrazně lišila, a to až o 10 &deg;C. U porostů asociace <i>Sphagnetum magellanici </i>se povrch rašeliny zahřál už kolem poledne na 30 &deg;C, zatímco v blatkovém boru byla doba do dosažení maximální teploty povrchu delší a dosažená teplota byla nižší. Velké teplotní rozdíly se samozřejmě vytvářejí jen za radiačního (bezmračného) počasí, celkově však mají nelesní vrchoviště rozkolísanější chod teplot než vrchoviště lesní. Teplotní podmínky na lesních vrchovištích tak společně s větším zastíněním umožňují výskyt některých lesních druhů, a to především v mechovém patře (např. <i>Dicranum polysetum . Pleurozium schreberi</i>).</p><p class=zalomeni>Na našem území jsme v tomto svazu rozlišili celkem pět asociací, z čehož dvě zahrnují otevřená nelesní vrchoviště (<i>Eriophoro vaginati-Sphagnetum recurvi </i>a <i>Andromedo polifoliae-Sphagnetum magellanici</i>), v jedné asociaci dominuje kleč nebo borovice rašelinná v keřovém patře (<i>Vaccinio uliginosi-Pinetum mugo</i>) a dvě asociace mají vyvinuto stromové patro (<i>Sphagno-Pinetum sylvestris </i>a <i>Ledo palustris-Pinetum uncinatae</i>). Většina našich vrchovišť s vegetací svazu <i>Sphagnion magellanici </i>se vyskytuje v montánních polohách sudetských pohoří; vzácněji zasahují do subalpínského stupně (v Krkonoších) nebo do nižších poloh (v Třeboňské pánvi). Pouze asociace <i>Sphagno-Pinetum sylvestris </i>je vázána na planární a kolinní stupeň (Neuhäusl & Neuhäuslová 1965, J. Navrátilová et al. in T. Kučera & J. Navrátilová 2006: 77&ndash;90).</p><p class=zalomeni>Kvůli velmi podobnému druhovému složení se nám nepodařilo odlišit asociaci <i>Sphagno robusti-Empetretum hermaphroditi </i>Hadač et Váňa 1967, popsanou jako endemické společenstvo Krkonoš, od asociace <i>Andromedo polifoliae-Sphagnetum magellanici</i>. Nerozlišili jsme ani asociaci klečových vrchovišť s ostružiníkem moruškou (<i>Rubus chamaemorus</i>) popsanou jako endemickou pro subalpínský stupeň Krkonoš pod jménem <i>Chamaemoro-Pinetum mugo </i>(Zlatník 1928) Hadač et Váňa 1967, kterou považujeme za shodnou s asociací <i>Vaccinio uliginosi-Pinetum mugo </i>Lutz 1956.</p><p class=zalomeni>Vegetace svazu <i>Sphagnion magellanici </i>je vázána na temperátní zónu střední a východní Evropy, jižní Skandinávii a Pobaltí. Ve střední Evropě se vyskytuje především v horách, a to v pohoří Jura (Chastain 1952, Richard 1961, Graf et al. 2010), v hercynských pohořích (Dierssen & Dierssen 1984), Alpách (Steiner 1992, Gerdol & Tomaselli 1997) i Karpatech (Coldea in Coldea 1997: 136&ndash;140, Malinovsky & Kricsfalusy 2000, Šoltés et al. in Valachovič 2001: 275&ndash;296, Matuszkiewicz 2007). Bezlesá společenstva svazu <i>Sphagnion magellanici</i>, stejně jako všechna ombrotrofní vrchoviště, chybějí v jihovýchodní Evropě (Hájková et al. 2006, Redžić 2007). V oceánických oblastech je nahrazuje vegetace svazu <i>Oxycocco palustris-Ericion tetralicis </i>(Rodwell 1991, Schaminée et al. in Schaminée et al. 1995: 287&ndash;316) a v nejsevernější Evropě vegetace svazu <i>Oxycocco microcarpi-Empetrion hermaphroditi </i>(Dier&szlig;en 1996).
RCB;;;Svaz <i>Oxycocco-Ericion </i>zahrnuje vrchovištní společenstva bez bultovité struktury, popřípadě společenstva nízkých bultů v oceánických a suboceánických oblastech. Potkávají se v něm boreální vrchovištní druhy <i>Andromeda polifolia. Eriophorum vaginatum</i>, <i>Oxycoccus microcarpus. O. palustris</i> a <i>Trichophorum cespitosum </i>s druhy oceánickými, jako jsou <i>Erica tetralix </i>nebo <i>Narthecium ossifragum</i>. Z mechového patra patří k oceánickým až suboceánickým druhům <i>Sphagnum affine. S. papillosum. S. tenellum </i>a některé játrovky, např. <i>Odontoschisma sphagni</i>. Tato vegetace je podmíněna nadbytkem srážek a poměrně vyrovnanými teplotami během celého roku. Vytváří pokryvná vrchoviště na svažitých terénech, případně osídluje ploché části vyklenutých vrchovišť, často v blízkosti mořského pobřeží (Rodwell 1991).</p><p class=zalomeni>Společenstva tohoto svazu jsou omezena svým rozšířením na západní a severozápadní Evropu, zatímco do střední Evropy zasahují v ochuzené podobě, bez většiny oceánických nebo suboceánických druhů. Detailní analýzu jejich druhového složení a rozšíření v Evropě provedl Moore (in Tüxen 1968: 306&ndash;320). S touto vegetací se můžeme hojněji setkat na Britských ostrovech (Rodwell 1991), v Belgii (Vanden Berghen 1951), Nizozemsku (Schaminée et al. in Schaminée et al. 1995: 287&ndash;316), severozápadním Německu (Jonas 1935, Tüxen 1937) a oceánických oblastech Norska (Osvald 1923, Nordhagen 1937, Malmer in Tüxen 1968: 293&ndash;305). Podobná vegetace je udávána i ze Španělska v rámci svazu <i>Ericion tetralicis </i>a podsvazu <i>Trichophorenion germanici</i> (Rivas-Martínez et al. 2001).</p><p class=zalomeni>Na našem území se z tohoto svazu vyskytuje pouze jediná asociace, <i>Trichophoro cespitosi-Sphagnetum papillosi</i>, a to v Jizerských horách, které se vyznačují velkým ročním úhrnem srážek a hlubokou sněhovou pokrývkou v zimě, což do jisté míry napodobuje podmínky v oceánických oblastech Evropy. Ačkoli velká část oceánických druhů v Jizerských horách neroste, porosty se velmi podobají vegetaci v originálním popisu asociací tohoto svazu (Osvald 1923). Fragmenty této vegetace se vzácně nacházejí i na šumavských horských vrchovištích.
RCC;;;Svaz zahrnuje vegetaci boreálních vrchovišť s izolovaným reliktním výskytem v supramontánním a subalpínském stupni středoevropských pohoří. Fyziognomii porostů určují rašeliníky, šáchorovité a keříčky. Z rašeliníků se nejčastěji vyskytují <i>Sphagnum compactum. S. fuscum. S. magellanicum </i>a <i>S. russowii</i>. Kromě druhů společných s vegetací svazu <i>Sphagnion magellanici </i>se vyskytují arkticko-boreální druhy <i>Betula nana. Oxycoccus microcarpus. Rubus chamaemorus. Sphagnum lindbergii </i>aj. Tyto druhy však zasahují do střední Evropy jen okrajově: častější jsou v Alpách, jinde je však o ně tato vegetace ochuzena, a je proto spíše přechodná ke svazu <i>Sphagnion magellanici</i>. Společenstva svazu <i>Oxycocco-Empetrion </i>jsou vázána na srážkově bohaté oblasti s krátkým vegetačním obdobím a nízkými teplotami. V horách střední Evropy nejsou tato společenstva podmíněna výlučně ombrotrofním režimem, což indikuje přítomnost některých druhů subalpínských smilkových trávníků, např. <i>Carex bigelowii </i>a <i>Nardus stricta</i>.</p><p class=zalomeni>Tento svaz se nejhojněji vyskytuje v boreální zóně, a to v suboceánických i subkontinentálních oblastech severní Evropy (Warén 1926, Nordhagen 1937, Dahl 1956, Persson 1961, Dier&szlig;en 1996), v Pobaltí, severní Karélii a na západní Sibiři (Korotkov et al. 1991). V horách střední Evropy má tato vegetace exklávní výskyt: udávána je z Alp (Krisai 1966, Steiner 1992, Gerdol & Tomaselli 1997), hercynských pohoří (Tüxen 1937, Dierssen & Dierssen 1984, Neuhäusl in Rybníček et al. 1984: 69&ndash;84) a velmi fragmentárně také ze Západních Karpat (Šoltés et al. in Valachovič 2001: 275&ndash;296, Matuszkiewicz 2007). Tento svaz se nevyskytuje ve Východních a Jižních Karpatech (Coldea in Coldea 1997: 136&ndash;140) ani na Balkáně (Hájková et al. 2006, Redžić 2007). V těchto oblastech sice některé druhy charakteristické pro tuto vegetaci rostou (např. <i>Sphagnum compactum . Trichophorum cespitosum</i>), avšak jejich porosty jsou syceny podzemní vodou a obsahují mnoho druhů minerotrofních rašelinišť, subalpínských trávníků a pramenišť.</p><p class=zalomeni>U nás jsme v tomto svazu rozlišili dvě asociace, <i>Trichophoro cespitosi-Sphagnetum compacti </i>Warén 1926 a <i>Empetro hermaphroditi-Sphagnetum fusci </i>Du Rietz 1925. Přestože jsou naše porosty ochuzené o mnoho arkticko-boreálních druhů, je možné je pomocí floristického složení jasně odlišit od asociací svazu <i>Sphagnion magellanici</i>. Nicméně názory na syntaxonomické zařazení středoevropských porostů se liší. Někteří autoři řadí porosty s dominantním <i>Sphagnum fuscum</i> do široce pojaté asociace <i>Sphagnetum magellanici </i>(Dierssen & Dierssen 1984, Gerdol & Tomaselli 1997) nebo je odlišují do samostatných asociací, ale řadí je do svazu <i>Sphagnion magellanici</i>. Variabilita této vegetace je na severu Evropy výrazně větší než ve střední Evropě, což se odráží ve větším počtu popsaných asociací i subasociací (Dier&szlig;en 1996).
SAA;;;Svaz <i>Cystopteridion</i> zahrnuje štěrbinovou vegetaci bazických, převážně vápencových skalních stěn a zdí. Skály osídlené touto vegetací jsou v České republice tvořeny převážně vápencem, vápnitým pískovcem, diabasem a spilitem. Dosti hojné jsou malé porosty (nejvýše o ploše několika m&sup2;) vázané na vápnité vložky nebo vápencem vyplněné tektonické poruchy v kyselých algonkických břidlicích, kvádrových pískovcích a v některých metamorfovaných horninách. Stavební materiál zdí kolonizovaných touto vegetací je různého původu i chemismu, rozhodující je však přítomnost karbonátů v maltě, která slouží jako pojivo.</p><p class=zalomeni>Z cévnatých rostlin se ve společenstvech tohoto svazu vyskytují zejména kapradiny <i>Asplenium ruta-muraria. A. trichomanes </i>(vyjma <i>A. trichomanes </i>subsp. <i>trichomanes</i>),<i> Cystopteris fragilis</i>, <i>Gymnocarpium robertianum</i>, vzácně též <i>Asplenium viride. Ceterach officinarum. Polystichum </i>spp. aj. Na přirozených stanovištích je místy doprovázejí vápnomilné druhy skalních trávníků (např. <i>Saxifraga paniculata </i>a <i>Sesleria caerulea</i>), zatímco pro antropogenní stanoviště je příznačný výskyt četných druhů ruderálních. V mechovém patře je významná účast vápnomilných druhů, jako jsou <i>Encalypta streptocarpa. Preissia quadrata. Tortula muralis </i>nebo lišejníky z rodu<i> Caloplaca</i>. Oproti štěrbinovým společenstvům silikátových podkladů jsou v této vegetaci častější nitrofilní druhy <i>Campanula trachelium. Chelidonium majus. Stellaria media</i>, <i>Urtica dioica </i>aj. Mimo území České republiky společenstva tohoto svazu obsahují větší počet dvouděložných chasmofytů, které se u nás nevyskytují, např. <i>Campanula cochleariifolia. Moehringia muscosa . Valeriana tripteris</i>. Vegetace svazu <i>Cystopteridion </i>je udávána z Francie (Julve 1993), pohoří Jura ve Švýcarsku (Richard 1972), Alp a středoevropských hercynských pohoří (Mucina in Grabherr & Mucina 1993: 241&ndash;275, Oberdorfer in Oberdorfer et al. 1998: 23&ndash;38), Karpat (Valachovič in Valachovič et al. 1995: 15&ndash;41, Coldea in Coldea 1997: 149&ndash;168), pohoří Balkánu (Brandes 1992) a Skandinávie (Dier&szlig;en 1996).
SAB;;;Svaz <i>Asplenion cuneifolii </i>zahrnuje vegetaci štěrbin a terásek hadcových skalek, ve které se vyskytují nízké kapradiny úzce vázané na tuto horninu, nebo vzácněji i na jiné ultrabazity. Je to především sleziník hadcový (<i>Asplenium cuneifolium</i>) a drobnější sleziník nepravý (<i>A. adulterinum</i>), které se v literatuře často označují jako serpentinofyty. V teplejších oblastech střední Evropy se na hadci vyskytuje také podmrvka hadcová (<i>Notholaena marantae</i>), teplomilná kapradina se souvislým areálem v jižní Evropě a západní Asii. V oblasti svého souvislého areálu se vyskytuje i na jiných substrátech než na hadci (Pichi-Sermolli & Chiarino-Maspes 1963), zatímco ve střední Evropě je vázána pouze na hadec a ojediněle i na další ultrabazickou horninu, pikrit (Špryňar 2004).</p><p class=zalomeni>Hadec (serpentinit) je metamorfovaná hornina s relativně malým obsahem křemíku a výraznou převahou hořčíku nad vápníkem. Kromě toho obsahuje velké koncentrace těžkých kovů, zejména chromu, kobaltu, manganu a niklu (Roberts & Proctor 1992). Toto neobvyklé chemické složení v kombinaci s nedostatkem živin na mělkých hadcových půdách způsobuje, že mnohé druhy rostlin na tomto substrátu nemohou růst. Většinou zde chybějí silní konkurenti a porosty zůstávají řídké. Naopak se uplatňují konkurenčně slabé druhy s vyvinutými metabolickými adaptacemi na hadcový substrát. Půda vyvinutá na hadci je ve srážkově bohatších oblastech většinou kyselá a její pH klesá až k hodnotám kolem 5 (Gauckler 1954), zatímco v sušších oblastech se pH pohybuje kolem 7 (Vicherek 1970). Tyto rozdíly jsou patrně způsobeny vyluhováním alkalických kationtů, které je ve srážkově bohatších oblastech intenzivnější. Na hadcích se společně vyskytují druhy považované za acidofilní s druhy bazifilními. Některé takzvané acidofyty totiž mohou být citlivé na nadbytek vápníku, nikoliv však na vyšší pH, a proto se mohou vyskytovat na bazických hadcových půdách, kde je vyšší pH způsobeno hlavně hořečnatými kationty.</p><p class=zalomeni>Svaz <i>Asplenion cuneifolii </i>se vyskytuje v kolinním až montánním stupni Českém masivu a Alp, pravděpodobně však zasahuje také do Francie (Julve 1993), Apenin (Pignatti-Wikus & Pignatti 1977) a na Balkán (Ritter-Studnička 1969). V České republice lze rozlišit dvě asociace, a to <i>Asplenietum cuneifolii </i>ve výše položených a chladnějších oblastech a <i>Notholaeno marantae-Sempervivetum hirti </i>v teplé oblasti jihozápadní Moravy.
SAC;;;Svaz <i>Asplenion septentrionalis</i> zahrnuje štěrbinovou vegetaci skalních stěn, terásek, stabilizovaných nezazemněných sutí a balvanových rozpadů na různých horninových podkladech s výjimkou silně vápnitých a ultrabazických hornin. Vzácněji se tato vegetace vyskytuje na antropogenních stanovištích s účastí těchto typů hornin, např. v lomech a na terasových mezích z kamenů skládaných bez maltového pojiva.</p><p class=zalomeni>Spektrum hornin tvořících biotop této vegetace je velmi široké. Zahrnuje živinami chudé horniny (např. buližník a kvádrový pískovec), horniny obtížně zvětrávající (např. porfyr a žula), dále mírně vápnité horniny, v jejichž štěrbinách je však půda lokálně odvápněná (např. algonkické břidlice), a konečně bazické vulkanické horniny (např. čediče a znělce). Proto se v této vegetaci vyskytují druhy acidofilní (z chasmofytů např. <i>Asplenium septentrionale. A. trichomanes </i>subsp. <i>trichomanes . Woodsia ilvensis</i>), druhy přizpůsobené substrátům s různou reakcí a dostupností živin (např. <i>Cystopteris fragilis . Polypodium vulgare</i>), druhy s optimem na bazických silikátových podkladech, které částečně přesahují i na karbonátové horniny (např. <i>Aster alpinus . Dianthus gratianopolitanus</i>) nebo jsou navíc slabě nitrofilní (např. <i>Saxifraga rosacea . Viola tricolor </i>subsp.<i> saxatilis</i>).</p><p class=zalomeni>Podobně rozmanité jsou i další vlastnosti stanovišť této vegetace. Pro otevřené vysychavé skalní biotopy jsou příznačné druhy suchých trávníků a pionýrské vegetace mělkých půd (např. <i>Campanula rotundifolia </i>agg., <i>Euphorbia cyparissias. Festuca ovina . Rumex acetosella</i>), na stinných a suťových stanovištích jsou hojné lesní acidofyty (např. <i>Avenella flexuosa . Dryopteris dilatata</i>) i lesní nebo lemové nitrofilní druhy (např. <i>Epilobium montanum . Geranium robertianum</i>). V mechovém patře převládají na slunných stanovištích drobné akrokarpní mechy (např. <i>Ceratodon purpureus. Pohlia nutans . Polytrichum piliferum</i>) a lišejníky (např. <i>Cladonia</i> spp.). Na stinných a vlhčích stanovištích převažují robustnější mechy trsnaté (např. <i>Dicranum scoparium</i>) nebo kobercovité (např. <i>Brachythecium velutinum </i>a <i>Hypnum cupressiforme</i>).</p><p class=zalomeni>V České republice se společenstva svazu <i>Asplenion septentrionalis </i>vyskytují převážně v kolinním a montánním stupni Českého masivu, zatímco v karpatské oblasti a ve všech nížinách je jejich výskyt omezen vzácností tvrdých kyselých podkladů.</p><p class=zalomeni>Kolbek & Jeník (in Moravec et al. 1995: 11&ndash;14) uvádějí v předchozím přehledu české vegetace z pahorkatin středních a severních Čech čtyři asociace tohoto svazu, v jejich pojetí považovaného za totožný s alpským svazem <i>Androsacion vandellii </i>Br.-Bl. in Br.-Bl. et Jenny 1926. Z nich považujeme asociace <i>Woodsio ilvensis-Asplenietum septentrionalis </i>Br.-Bl. ex Tüxen 1937 a <i>Asplenietum septentrionalis </i>Schwickerath 1944 za totožné a asociace <i>Biscutello-Asplenietum septentrionalis </i>Korneck 1974 a <i>Asplenietum septentrionali-adianti-nigri </i>Oberdorfer 1938 se nám nepodařilo pro Českou republiku potvrdit.
SAD	;;;	Svaz zahrnuje acidofilní vegetaci stabilizovaných sutí na silikátových podkladech s výskytem v horských až alpínských polohách (Braun-Blanquet & Jenny 1926). Tato vegetace je rozšířena v pohořích s vyvinutým alpínským stupněm, a to ve Skandinávii, na Britských ostrovech, ve střední Evropě a na Balkáně (Valachovič et al. 1997). Diagnostickými druhy svazu mimo území České republiky jsou např. <i>Achillea moschata. Androsace alpina. Cardamine resedifolia. Cerastium uniflorum. Linaria alpina. Oxyria digyna . Papaver radicatum</i>.
SBA;;;Ve společenstvech svazu <i>Cymbalario-Asplenion</i> se diagnostické druhy třídy <i>Cymbalario-Parietarietea</i> kombinují s nízkými kapradinami, jejichž ekologické optimum leží ve třídě <i>Asplenietea trichomanis </i>(zejména<i> Asplenium ruta-muraria. A. trichomanes . Cystopteris fragilis</i>). Tyto dvě skupiny druhů jsou doprovázeny dalšími druhy běžnými ve střední Evropě na rumištích a zdech, jako jsou některé jednoleté (např. <i>Sonchus oleraceus</i>) a vytrvalé nitrofilní ruderální dvouděložné byliny (např. <i>Artemisia vulgaris. Ballota nigra. Campanula rapunculoides. Chelidonium majus. Taraxacum </i>sect.<i> Ruderalia </i>a <i>Urtica dioica</i>) a trávy (např.<i> Poa compressa . P. nemoralis</i>). Mechové patro má většinou malou pokryvnost. Zastoupeny jsou především pionýrské akrokarpní mechy, které jsou schopny kolonizovat nejen spáry s akumulovanou jemnozemí, ale i samotný povrch stavebního materiálu. Porosty tohoto svazu jsou druhově chudé a mnoho druhů v nich brzy po uchycení odumírá. Mikroklimatické a půdní podmínky zdí jsou totiž extrémní a navíc dvouděložné dominanty často silně konkurují ostatním druhům. Podobně jako u jiných štěrbinových společenstev je druhové složení porostů na zdech dosti heterogenní, neboť silně závisí na přísunu diaspor z okolí.</p><p class=zalomeni>Vegetace tohoto svazu je rozšířena hlavně ve střední a západní Evropě (Segal 1969, Brandes 1992), kde jeho rozšíření sahá až do Irska a Skotska (Dahl 1997); na jihu se vyskytuje ještě v Itálii (Hruška 1987), Chorvatsku a Makedonii, na východě v Bulharsku a severním Turecku (Sádlo, nepubl.). Společenstva svazu vznikla archeofytním a zejména neofytním šířením dominantních dvouděložných chasmofytů na zdi ve střední, západní a severozápadní Evropě. Tyto druhy byly většinou rozšiřovány a dosud se pěstují jako okrasné rostliny. V České republice se z diagnostických druhů třídy <i>Cymbalario-Parietarietea </i>vyskytují zejména <i>Corydalis lutea </i>a <i>Cymbalaria muralis</i>, vzácně též <i>Antirrhinum majus. Centranthus ruber. Cheiranthus cheiri. Corydalis ochroleuca. Cymbalaria pallida . Pyrethrum parthenium</i>.</p><p class=zalomeni>V této publikaci řadíme vegetaci svazu<i> Cymbalario-Asplenion</i> do třídy <i>Cymbalario-Parietarietea</i>, podobně jako například Klotz (in Schubert et al. 2001: 204&ndash;207) v Německu. Dosud byl svaz většinou přiřazován ke třídě <i>Asplenietea.trichomanis </i>(např. Mucina in Grabherr & Mucina 1993: 241&ndash;275, Valachovič in Valachovič et al. 1995: 15&ndash;41, Meertens et al. in Schaminée et al. 1998: 13&ndash;38, Passarge 1999, Berg & Wollert in Berg et al. 2004: 286&ndash;289, Kolbek 1997). Důvodem přeřazení svazu je dominance nitrofilních dvouděložných chasmofytů, přítomnost chasmofytních kapradin tolerujících dusík a četné zastoupení terofytů, což jsou znaky charakterizující třídu <i>Cymbalario-Parietarietea</i>. Od třídy <i>Asplenietea trichomanis </i>se svaz <i>Cymbalario-Asplenion</i> odlišuje přítomností ruderálních druhů náročných na živiny a vzácností druhů oligotrofních stanovišť. Druhovou skladbou se tomuto svazu podobají jen některé porosty kapradin na zdech, což opakovaně ukázaly rozsáhlé syntézy zední vegetace (Segal 1969, Brandes 1992). Zední společenstva kapradin však jsou jen okrajem variability třídy<i> Asplenietea trichomanis</i>, neboť většina jejích společenstev se od svazu <i>Cymbalario-Asplenion </i>výrazně liší vazbou na přirozená stanoviště bez většího zastoupení ruderálních druhů.</p><p class=zalomeni>Pronikání nepůvodních druhů do vegetace třídy <i>Cymbalario-Parietarietea</i> je běžné i ve středomořské části jejího areálu: jde např. o středoamerický <i>Erigeron karvinskianus</i> v Itálii (Oberdorfer 1969), západostředomořské druhy <i>Antirrhinum majus . Centranthus ruber</i> v Sýrii (Sádlo, nepubl.) nebo jihoafrický druh <i>Oxalis pes-caprae</i> na zdech ve Středomoří (Brandes 1991a). Rovněž výskyt chasmofytních kapradin je v mediteránních společenstvech třídy <i>Cymbalario-Parietarietea</i> zcela běžný (Rivas-Martínez 1978). Svaz <i>Cymbalario-Asplenion</i> spojuje se třídou <i>Cymbalario-Parietarietea</i> i zastoupení četných ruderálních druhů, jako je <i>Bromus sterilis. Mercurialis annua. Sonchus oleraceus . Stellaria media</i>.</p><p class=zalomeni>Někteří autoři řadí tuto vegetaci v rámci třídy <i>Cymbalario-Parietarietea</i> (respektive <i>Parietarietea</i>) do svazu <i>Parietario-Centranthion </i>Rivas-Martínez 1960 (např. Kolbek in Moravec et al. 1995: 14&ndash;15, Oberdorfer in Oberdorfer 1998: 39&ndash;41). Tento svaz však zahrnuje odlišnou vegetaci mediteránního rozšíření.</p><p class=zalomeni>Ve svazu rozlišujeme dvě asociace, a to <i>Cymbalarietum muralis </i>Oberdorfer 1977 a<i> Corydalidetum luteae </i>Kaiser 1926. Jejich dominanty (<i>Corydalis lutea . Cymbalaria muralis</i>) jsou nepůvodní druhy s podobnou historií šíření i ekologickými nároky, a proto bývají obě asociace někdy slučovány (např. Valachovič in Valachovič et al. 1995: 15&ndash;41, Dier&szlig;en 1996, Berg & Wollert in Berg et al. 2004: 286&ndash;289). Tyto druhy se šíří převážně myrmekochorně, tedy na krátké vzdálenosti, a jejich výskyt proto silně závisí na tom, zda byly nebo jsou na daném místě pěstovány. Vzhledem k častému výskytu monodominantních porostů se přikláníme k rozlišování dvou samostatných asociací.</p><p class=zalomeni>Z našeho území je ze zdí vzácně uváděno i společenstvo s hledíkem větším (<i>Antirrhinum majus</i>). Bylo zaznamenáno hlavně na suchých výhřevných stěnách městských hradeb, kde tento druh, často pěstovaný jako okrasná letnička, dlouhodobě zplaňuje a udržuje se jako hemikryptofyt nebo chamaefyt (Sádlo & Kolbek 2000). Dominantami dalších společenstev svazu <i>Cymbalario-Asplenion</i> vzácně zaznamenaných na území České republiky jsou <i>Centranthus ruber </i>(Sádlo, nepubl.), <i>Cheiranthus cheiri</i> (Kolbek 1997), <i>Corydalis ochroleuca</i> (Kolbek et al. 2007) a <i>Cymbalaria pallida</i> (Sádlo, nepubl.). Výskyt těchto porostů je však dosti vzácný. Podobně jako u dalších společenstev vzácnějších neofytů proto samostatné asociace nerozlišujeme.
SCA;;;Tento svaz zahrnuje vegetaci pohyblivých sutí bazických až neutrálních hornin v pahorkatinách a podhorských oblastech. Substrátem jsou karbonátové horniny (např. vápenec, slínovec) nebo silikátové horniny v různé míře bazické (např. spilit a algonkické břidlice), případně diabasový mandlovec.</p><p class=zalomeni>Svaz byl pojmenován podle trávy <i>Achnatherum </i>(= <i>Stipa</i>) <i>calamagrostis</i>, která roste od Alp po balkánská pohoří a v České republice se nevyskytuje (Tutin in Tutin et al. 1980: 252). Společenstva svazu <i>Stipion calamagrostis</i> se vzhledem porostů i dynamikou navzájem dosti liší v závislosti na svých dominantních druzích. Jednotlivým asociacím rozlišeným v tomto přehledu dominuje geofyt <i>Gymnocarpium robertianum</i>, terofyt <i>Galeopsis angustifolia</i> a trsnatá tráva <i>Melica ciliata</i>. Asociace se však podobají charakterem stanovišť i areálem. Svaz je rozšířen od západní po jihovýchodní Evropu, a to především v Alpách a Karpatech, je však znám i ze severního Španělska (Ninot at al. 1997) a oblastí severně od Alp až po Británii (Rodwell 2000). V Jižních Karpatech a dinárských pohořích jej nahrazují svazy <i>Teucrion montani</i> Csürös et Pop 1968 a <i>Peltarion alliaceae</i> Horvatić 1958 (Valachovič et al. 1997).
SCB;;;Svaz zahrnuje vegetaci pohyblivých sutí neutrálních až kyselých, ale vždy nevápnitých hornin v pahorkatinách a podhorských oblastech. Substrát tvoří nejčastěji algonkické břidlice, někdy mírně metamorfované, dále kulmské břidlice, paleoandezit, vzácně i čedič, znělec, svor a rula.</p><p class=zalomeni>V alpských zemích, odkud byl svaz popsán, je jeho významným diagnostickým druhem západoevropská konopice bledožlutá (<i>Galeopsis segetum</i>), která v České republice s výjimkou vzácných zplanění neroste (Slavíková in Slavík et al. 2000: 582&ndash;588). Svaz je rozšířen převážně v submontánním a montánním stupni subatlantské části západní Evropy, a to jak v Alpách (Bolzern-Tönz & Graf 2007), tak v hercynských pohořích (Seibert in Oberdorfer 1998: 42&ndash;66), ale zasahuje až do severovýchodního Španělska (Font et al. 1998) a do Karpat (Valachovič et al. 1997). V České republice je zastoupen jedinou asociací.
TAA;;;Svaz zahrnuje společenstva jednoletých travin na obnažených substrátech se středním až velkým obsahem ve vodě rozpustných solí. V ponticko-panonské oblasti tato vegetace ekologicky vikarizuje se společenstvy třídy <i>Isoëto</i>-<i>Nanojuncetea</i>, která je tam vázána na mírně zasolené půdy. V České republice se společenstva svazu <i>Cypero</i>-<i>Spergularion salinae</i> nacházejí na severozápadní hranici areálu a postrádají mnohé charakteristické druhy. Změny v krajině vedly k dalšímu ochuzení hlavně u porostů s halofilními druhy. Průměrné roční teploty v oblasti výskytu vegetace svazu <i>Cypero-Spergularion salinae</i> se v České republice pohybují v rozmezí 8,5&ndash;9,5 &deg;C a roční úhrny srážek kolem 550 mm.</p><p class=zalomeni>Svaz <i>Cypero</i>-<i>Spergularion salinae</i> je rozšířen v jihovýchodní Evropě (Slavnić 1948, Vicherek 1973, Kojić et al. 1998, Sanda et al. 1999, Borhidi 2003) a zahrnuje několik asociací, které se liší především dominantami. U nás jsou doloženy dvě asociace, <i>Crypsietum aculeatae</i> a <i>Heleochloëtum schoenoidis</i>, přičemž první z nich nebyla v poslední době zaznamenána.
TBA;;;Svaz <i>Salicornion prostratae</i> zahrnuje druhově chudá společenstva vnitrozemských slanisk s převahou slanorožce rozprostřeného (<i>Salicornia prostrata</i>) nebo solničky rozprostřené (<i>Suaeda prostrata</i>). Vyvíjejí se na silně zasolených hlinitých až jílovitých půdách, zjara silně zamokřených až mělce zaplavených a jen pozvolna vysychajících. Tato vegetace je vázána na panonskou oblast a u nás dosahovala severozápadní hranice rozšíření. Vyskytovala se v oblastech s průměrnými ročními teplotami nad 8,5 &deg;C a ročními úhrny srážek kolem 550 mm. V minulosti byl svaz <i>Salicornion prostratae</i> v České republice zastoupen dvěma asociacemi, <i>Salicornietum prostratae</i> a <i>Spergulario marginatae-Suaedetum prostratae</i>, které jsou v současnosti obě vymizelé.</p><p class=zalomeni>V literatuře (Vicherek 1973, Vicherek & Řehořek in Moravec et al. 1995: 50&ndash;51) jsou z České republiky uváděny svazy <i>Thero-Salicornion strictae</i> Br.-Bl. 1933 a <i>Thero-Suaedion</i> Br.-Bl. ex Tüxen 1950. Oba svazy byly původně vymezeny pro vegetaci mořských pobřeží, později různí autoři jejich náplň měnili nebo uvedená jména používali v jiném kontextu. To bylo zčásti zapříčiněno nedostatkem taxonomických znalostí o evropských zástupcích rodů <i>Salicornia</i> a <i>Suaeda</i>. Teprve na základě taxonomické revize (Tomšovic in Hejný et al. 1990: 287&ndash;288) mohlo být definováno rozšíření jednotlivých morfologicky velmi podobných druhů slanorožců a solniček i jejich společenstev. Zpracování v této publikaci se opírá o syntaxonomickou revizi třídy <i>Thero-Salicornietea</i> v Evropě (Géhu 1992). Pro společenstva jednoletých sukulentních halofytů v kontinentálních oblastech Evropy navrhnul Géhu (1992) nový svaz <i>Salicornion prostratae</i>, ve kterém tato společenstva oddělil od podobné vegetace mořských pobřeží i vnitrozemí v atlantické části Evropy.
TCA;;;Vegetace svazu <i>Puccinellion limosae</i> zahrnuje druhově chudé, otevřené halofilní trávníky s dominancí různých druhů trav rodu <i>Puccinellia</i>. Půdy jsou těžké, jílovité, silně zasolené a vysychavé. V minulosti byla vegetace svazu <i>Puccinellion limosae</i> rozšířena na Moravě od dolního Podyjí až po území s výskytem minerálních pramenů jihovýchodně a východně od Brna. Většina lokalit zanikla ve druhé polovině 20. století a dochovaly se pouze výskyty na Mikulovsku (Danihelka & Hanušová 1995).</p><p class=zalomeni>Svaz <i>Puccinellion limosae</i> je rozšířen hlavně v ponticko-panonské oblasti (Borhidi 2003, Kojić et al. 1998, Sanda et al. 1999) a řada jeho diagnostických druhů k nám nezasahuje. V České republice se vyskytuje jediná vzácná asociace, <i>Puccinellietum limosae.</i>
TCB;;;Do svazu <i>Juncion gerardii</i> náležejí halofilní až subhalofilní společenstva fyziognomicky blízká vlhkým ruderálním trávníkům, pastvinám nebo loukám. Jsou podmíněna pastvou a narušováním, které umožňují koexistenci velkého počtu druhů rozmanitých růstových forem a ekologických skupin včetně druhů konkurenčně slabých. Charakteristické životní a růstové formy jsou trsnaté drnové nebo plazivé hemikryptofytní traviny (<i>Agrostis stolonifera</i>, <i>Carex distans</i>, <i>C</i>. <i>otrubae</i>, <i>C</i>. <i>secalina</i>, <i>Festuca arundinacea, F. pratensis</i>, <i>Juncus compressus, J. gerardii</i> aj.), výběžkaté geofytní traviny (<i>Bolboschoenus maritimus</i> s. l., <i>Carex hirta</i>, <i>Elytrigia repens</i> aj.), výběžkaté klonální vytrvalé byliny (<i>Inula britannica</i>, <i>Potentilla anserina</i>, <i>Pulegium vulgare</i>, <i>Trifolium fragiferum</i> aj.), neklonální vytrvalé byliny (<i>Leontodon autumnalis</i>, <i>Plantago major</i>, <i>Rumex crispus</i> aj.) a jednoleté druhy (<i>Centaurium pulchellum, Odontites vernus, Samolus valerandi</i> aj.). Podle stanovištních nároků jsou charakteristické tyto skupiny druhů: obligátní či fakultativní halofyty (např. <i>Aster tripolium</i> subsp. <i>pannonicus</i> a <i>Lotus tenuis</i>), mokřadní druhy (např. <i>Juncus inflexus</i>), druhy luk a pastvin, zejména vlhkých (<i>Centaurea jacea, Deschampsia cespitosa, Leontodon autumnalis</i> aj.) a druhy ruderálních trávníků a plevelové vegetace (<i>Polygonum aviculare</i> agg.<i>, Ranunculus repens</i> aj.). Optima vývoje dosahují porosty v našich podmínkách koncem léta a začátkem podzimu, kdy kvete a plodí většina fyziognomicky nápadných druhů.</p><p class=zalomeni>Svaz se vyskytuje od atlantské části Evropy (Irsko, Nizozemí, Belgie, severozápadní Francie; Sýkora 1982a, b, c) přes panonskou oblast (Kojić et al. 1998, Borhidi 2003), rumunské nížiny (Sanda et al. 1999) po černomořské pobřeží na Ukrajině a v Rusku (Golub 1994). Vegetace pravděpodobně spadající do tohoto svazu byla pozorována také v Turecku a Sýrii (Sádlo, nepubl.). V západní Evropě jsou tato společenstva vázána zejména na sezonně zaplavované pastviny v říčních nivách přímořských oblastí, často ovlivněné brakickou vodou (K. V. Sýkora 1983). Odlišnou krajinnou vazbu nalézáme v těch částech střední a východní Evropy, kde kontinentálně laděné klima, kombinované popřípadě s výskytem minerálních pramenů, způsobuje zasolování půdy. Zde tato vegetace osídluje relativně méně slané biotopy a v případě výraznějších slanisk jejich okraje, kdežto střed zaujímá vyhraněnější halofilní vegetace (např. společenstva svazu <i>Puccinellion limosae</i> nebo třídy <i>Thero-Salicornietea strictae</i>). <i></i>Tato zonace dříve existovala i na jihomoravských slaniskách (Vicherek 1973).</p><p class=zalomeni>Společenstva svazu <i>Juncion gerardii</i> byla v České republice vázána na vlhká slaniska využívaná jako pastviny. V současnosti jsou převážně omezena na synantropní biotopy, většinou ruderálního charakteru, jako jsou okolí rybníků, intravilány vsí, polní cesty, úhory nebo plochy po těžbě hornin. V těchto biotopech jsou slaniskové trávníky převážně odkázány na opakované antropogenní narušování půdního povrchu, např. pojezdy traktorů nebo nesoustavnou orbou. Spíše výjimečně se dosud uplatňuje pastva drůbeže. Vegetace je ohrožena zejména absencí managementu, odvodněním, úpravami obcí a jejich okolí.</p><p class=zalomeni>V Čechách jsou společenstva tohoto svazu uváděna z Chomutovska, Mostecka a Žatecka přes Lounsko a dolní Poohří po dolní Povltaví. Ojediněle se halofilní společenstva vyskytují i v Českém krasu (Praha, Koněprusy). Na Moravě je tato vegetace známa z oblasti dolního toku Dyje, Svratky a Litavy, z Čejčska a Hodonínska.</p><p class=zalomeni>Ve svém tradičním vymezení (Vicherek 1973) svaz obsahoval jen slané trávníky ponticko-panonské oblasti a Českou republikou procházela západní hranice jeho výskytu. Ve zde přijatém pojetí do něj zahrnujeme i podobná společenstva západnějších částí Evropy, dříve řazená do podsvazu <i>Loto-Trifolienion</i> Westhoff et van Leeuven ex Vicherek 1973, který Vicherek (1973) včlenil do svazu <i>Agropyro-Rumicion crispi</i> Nordhagen 1940. Ruderální trávníky bez výskytu subhalofilních druhů, řazené do podsvazu <i>Ranunculo repentis-Rumicenion crispi</i> Hejný et Kopecký in Hejný et al. 1979 ze stejného svazu mají druhovým složením i charakterem stanoviště blíže k vegetaci aluviálních luk. V tomto přehledu je hodnotíme v rámci svazu <i>Deschampsion cespitosae</i> Horvatić 1930. Svaz <i>Juncion gerardii</i> zahrnuje dvě subhalofilní asociace rozšířené v Čechách i na Moravě a jednu halofilní asociaci, která se dnes vzácně vyskytuje pouze na jižní Moravě.
TDA;;;Svaz <i>Arrhenatherion elatioris</i> zahrnuje mezofilní luční porosty ovlivňované pravidelnou sečí a výjimečně i extenzivní pastvou. Dominují výběžkaté trávy, které vytvářejí vícevrstvé porosty. Ve svrchní vrstvě jsou to širokolisté druhy, zejména ovsík vyvýšený (<i>Arrhenatherum elatius</i>), srha laločnatá (<i>Dactylis glomerata</i>) a trojštět žlutavý (<i>Trisetum flavescens</i>), v nižší vrstvě kostřavy (<i>Festuca pratensis, F. rubra</i> agg.), psineček obecný (<i>Agrostis capillaris</i>) a lipnice luční (<i>Poa pratensis</i> s. l.). Na rozdíl od ostatních svazů luční vegetace nejsou výrazněji zastoupeny horské druhy, vlhkomilné druhy ani druhy přizpůsobené ke spásání nebo sešlapu. Travní dominanty doprovázejí vytrvalé širokolisté byliny, které tvoří výrazně pestrobarevný květnatý aspekt před první (jarní) sečí a méně pestrý aspekt před druhou (letní) sečí. Louky jsou na živinami bohatých stanovištích velmi produktivní; jejich výnos dosahuje bez hnojení 3 až 4 tuny sena na hektar a u hnojených luk mohou být výnosy až dvojnásobné (Rychnovská et al. 1985).</p><p class=zalomeni>Mezofilní ovsíkové louky rostou na plošinách vyšších říčních teras nebo na mírných svazích, úpatích a úbočích kopců, od nížin až po vrchoviny a podhorské oblasti v nadmořských výškách do 600 m, místy až 800 m. Jsou vázány spíše na vlhké oblasti s mírným klimatem, ročním úhrnem srážek 500&ndash;700 mm a ročním teplotním průměrem 6&ndash;9 &deg;C. Půdy patří nejčastěji k typu kambizemí, na aluviích také fluvizemí, jsou hlinitopísčité až písčitohlinité, živinami středně až dobře zásobené, většinou humózní, hluboké, na neutrálním, mírně bazickém i mírně kyselém podloží.</p><p class=zalomeni>Jde o antropicky podmíněnou vegetaci na stanovištích původních tvrdých luhů, dubohabřin až bučin, případně i acidofilních doubrav. Louky jsou dlouhodobě závislé na pravidelném obhospodařování, zejména seči, extenzivní pastvě, případně doplňkovém hnojení, které může být v současnosti nahrazeno atmosférickým spadem živin. Právě eutrofizace a ponechání ladem způsobují degradaci mezofilních květnatých luk. Ta se zprvu projevuje převládnutím trsnatých širokolistých trav na úkor úzkolistých trav a dvouděložných bylin, tedy celkovým ochuzením druhového spektra, a následně expanzí apofytů a archeofytů. V dalším sukcesním vývoji travní porosty zarůstají křovinami a náletem stromů. Mezofilní a nitrofilní druhy květnatých luk se často vyskytují i na ruderálních stanovištích, jako jsou meze a náspy. To usnadňuje prolínání přirozené luční vegetace s apofytními ruderálními společenstvy (Kopecký & Hejný 1992). Ruderální druhy těchto stanovišť pak mohou zpětně snadněji vstupovat do luční vegetace.</p><p class=zalomeni>Svaz <i>Arrhenatherion elatioris</i> je hojně rozšířen ve střední Evropě, zasahuje však až na Pyrenejský poloostrov (Rivas-Martínez et al. 2001), Britské ostrovy (Rodwell et al. 1992), do jižní Skandinávie (Dier&szlig;en 1996), na Ukrajinu (Solomakha 1995) a do Pobaltí (Balevičien&279; & Tučien&279; in Rašomavičius 1998: 28&ndash;76). Na jihu vyznívá na Apeninském poloostrově, v bývalé Jugoslávii (Horvat et al. 1974, Rexhepi 1994, Kojiă et al. 1998) a Rumunsku (Coldea 1991). V České republice se hojně vyskytuje v termofytiku a mezofytiku, v nižším oreofytiku je výskyt omezen na klimaticky příznivější obhospodařovaná stanoviště s živinami bohatými půdami. V minulosti byl výskyt v podhorských oblastech místy podpořen kejdováním pozemků, např. v Krkonoších.</p><p class=zalomeni>Ve středoevropské fytocenologické literatuře byla v tradičním pojetí vymezena široká asociace <i>Arrhenatheretum elatioris</i> Braun 1915 s řadou edaficky nebo mezoklimaticky podmíněných subasociací. Někteří autoři (Görs 1966, Passarge 1969) tuto asociaci rozdělili na úžeji pojaté asociace. Ellmauer & Mucina (in Mucina et al. 1993a: 297&ndash;401) vymezili pro Rakousko tři úžeji pojaté asociace, mezofilní a eutrofní <i>Pastinaco sativae-Arrhenatheretum elatioris</i> Passarge 1964, suchomilné a oligotrofnější <i>Ranunculo bulbosi-Arrhenatheretum elatioris</i> Ellmauer in Mucina et al. 1993 a vlhkomilné a eutrofní <i>Ranunculo repentis-Alopecuretum pratensis</i> Ellmauer in Mucina et al. 1993. V našem pojetí akceptujeme první dvě asociace, zatímco třetí považujeme za přechodnou až totožnou s <i>Poo trivialis-Alopecuretum pratensis</i> ze svazu <i>Deschampsion cespitosae.</i> Chudší mezofilní louky s převahou krátkostébelných a úzkolistých trav, které byly v České republice dosud převážně řazeny do asociace <i>Trifolio-Festucetum rubrae</i> Oberdorfer 1957, jsou v tomto přehledu převážně řazeny do asociace <i>Poo-Trisetetum flavescentis</i> Knapp ex Oberdorfer 1957. Rakouští autoři (Ellmauer & Mucina in Mucina et al. 1993a: 297&ndash;401, Ellmauer 1994) řadí asociaci <i>Poo-Trisetetum flavescentis</i> do nově popsaného svazu podhorských luk <i>Phyteumo-Trisetion</i> (Passarge 1969) Ellmauer et Mucina in Mucina et al. 1993. Ta však u nás neobsahuje podhorské a horské druhy, a proto ji ponecháváme ve svazu <i>Arrhenatherion elatioris.</i> Lokální asociace <i>Festuco trachyphyllae-Arrhenatheretum elatioris</i> Jehlík 1968 a <i>Alchemillo acutilobae-Arrhenatheretum elatioris</i> Jehlík 1986 nejsou v následujícím přehledu rozlišovány, protože představují degradovanou ruderální fázi ovsíkových luk bez výraznějších diagnostických druhů (Jehlík 1986).
TDB;;;Na skladbě společenstev horských trojštětových luk se podílejí převážně luční druhy středoevropského rozšíření, dále druhy původně lesní a druhy subalpínské vysokobylinné vegetace (<i>Mulgedio-Aconitetea</i>), případně i druhy sestupující z alpínských trávníků. Jsou to společenstva druhově bohatá, květnatá, středního až vyššího vzrůstu. Na rozdíl od luk nižších poloh se v porostech většinou neuplatňuje ovsík vyvýšený (<i>Arrhenatherum elatius</i>) a hlavními dominantami jsou trávy nižšího vzrůstu, nejčastěji kostřava červená (<i>Festuca rubra</i> agg.), psineček obecný (<i>Agrostis capillaris</i>) a trojštět žlutavý (<i>Trisetum flavescens</i>).</p><p class=zalomeni>Jde o horské louky lesního stupně rostoucí na živinami bohatých, v kontextu okolní krajiny středně vlhkých až sušších stanovištích. Horské klima určuje kratší vegetační sezonu, delší a tužší zimu s pravidelnou sněhovou pokrývkou, a v důsledku toho i extenzivnější obhospodařování. Průměrné roční teploty na lokalitách této vegetace u nás se pohybují v rozpětí 3&ndash;6 &deg;C a roční úhrny srážek mezi 900&ndash;1500 mm.</p><p class=zalomeni>Louky svazu <i>Polygono-Trisetion</i> představují náhradní společenstva bukových, dílem i smrkových lesů. Donedávna byly v horách hlavním zdrojem píce. Sklízely se jednou, v příznivých letech dvakrát ročně, případně se otavy přepásaly. V současnosti se zemědělské využívání těchto luk omezuje. Jsou přeměňovány na pastviny či travní kultury nebo se od hospodaření zcela upouští a louky degradují na lada, často s převládnutím některého expanzního druhu. Alespoň vybraným porostům je třeba zajistit náhradní obhospodařování, které je důležité jak pro zachování celých společenstev, tak pro ochranu některých chráněných a ohrožených druhů (např. <i>Viola lutea</i> subsp. <i>sudetica</i> nebo krkonošský endemit <i>Campanula bohemica</i>).</p><p class=zalomeni>Svaz <i>Polygono-Trisetion</i> je nejhojněji rozšířen v Alpách a ve středohořích západní části střední Evropy. Analogická společenstva se však vyskytují také v severozápadní Evropě, kde se v tamním vlhkém klimatu s chladnými léty vyvíjejí v nižších nadmořských výškách (Rodwell 1992, Julve 1993). Směrem na východ je svaz <i>Polygono-Trisetion</i> poměrně bohatě zastoupen ještě v Západních Karpatech (Kliment 1994) a patrně zasahuje i do ukrajinských Karpat. V České republice se vyskytuje zejména v Krušných horách, Jizerských horách a Krkonoších, méně hojně ve vyšších částech Šumavy a vzácně v Hrubém Jeseníku a Orlických horách. Fragmentární a méně vyhraněné porosty se snad nacházejí i v jiných hercynských pohraničních pohořích.</p><p class=zalomeni>V Alpách je některými autory (Ellmauer & Mucina in Mucina et al. 1993a: 297&ndash;401, Ellmauer 1994) svaz <i>Polygono-Trisetion</i> vymezen úžeji a zahrnuje pouze společenstva supramontánního až subalpínského stupně. Z asociací vyskytujících se v České republice by do něj v tomto pojetí patřilo <i>Melandrio rubri-Phleetum alpini.</i> Společenstva nižších horských poloh jsou ve stejném pojetí řazena do svazu <i>Phyteumo-Trisetion</i>, do něhož by z našich asociací patřily <i>Geranio sylvatici-Trisetetum flavescentis</i> a <i>Meo athamantici-Festucetum rubrae.</i> Ačkoli je floristický rozdíl mezi subalpínskými a montánními společenstvy zvláště v Alpách nepochybný, většina ostatních autorů (Passarge 1969, Dierschke 1981, 1997b) jej vyjadřuje pouze na úrovni podsvazů v rámci svazu <i>Polygono-Trisetion</i> (na jedné straně subalpínský <i>Phyteumo-Trisetenion</i> Passarge 1969 či <i>Lathyro linifolii-Trisetenion</i> Dierschke 1981, na druhé straně montánní <i>Rumici alpestris-Trisetenion</i> Passarge 1969 či <i>Campanulo-Trisetenion</i> Dierschke 1981).</p><p class=zalomeni>V České republice jsou uváděny kromě níže popisovaných asociací svazu ještě další, spíše regionální jednotky, které nemají dobré diagnostické druhy, a nelze je proto jednoznačně vymezit. Jsou to <i>Melandrio-Trisetetum</i> Moravec 1965 a <i>Cardaminopsio halleri-Agrostietum</i> Moravec 1965 ze Šumavy a <i>Cirsio heterophylli-Alchemilletum acutilobae</i> Hadač 1981 ze synantropních lemů cest v Krušných horách.
TDC;;;Svaz sdružuje nízké až středně vysoké mezofilní travní porosty na pastvinách, v parcích, na hřištích, rekreačních pozemcích, podél cest a na dalších sešlapávaných místech kolem lidských sídel. Rozhodující pro vznik a udržení této vegetace je časté narušování nadzemní biomasy, k němuž dochází několikrát během vegetačního období vlivem pastvy, vícenásobně opakovaných sečí nebo sešlapu. Tyto vlivy rozhodují o výběru druhů, zejména ruderálních stratégů, kteří dokáží pravidelnému narušování nadzemních orgánů odolávat a ztráty rychle nahrazovat. Vedle konstantně zastoupeného jílku vytrvalého (<i>Lolium perenne</i>) jde často o růžicovité hemikryptofyty, jako je jitrocel větší (<i>Plantago major</i>), sedmikráska chudobka (<i>Bellis perennis</i>), máchelky (<i>Leontodon autumnalis</i> a <i>L. hispidus</i>) nebo pampelišky (<i>Taraxacum</i> sect. <i>Ruderalia</i>), které mají velkou část své nadzemní biomasy soustředěnu v nejnižší vrstvě porostu při povrchu půdy. Podobně se dobře uplatňují druhy s vystoupavou nebo plazivou lodyhou, např. jetel plazivý (<i>Trifolium repens</i>) a mochna husí (<i>Potentilla anserina</i>). Jde vesměs o druhy náročné na živiny, které na minerálně bohatých půdách dokáží rychle obnovovat ztracenou biomasu a navíc produkují větší množství semen, která zajišťují rychlé šíření na nová stanoviště a obnovu populací po silnějších disturbancích. Na pastvinách se kromě druhů přizpůsobených mechanickému narušování šíří tzv. pastevní plevele, tedy druhy, kterým se dobytek při pastvě vyhýbá kvůli trnům (např. <i>Carlina acaulis</i> a <i>Cirsium</i> spp.), tvrdým listům (např. <i>Deschampsia cespitosa</i> a <i>Nardus stricta</i>), jedovatosti, nechutnosti nebo silnému aroma (<i>Artemisia</i> spp., <i>Colchicum autumnale, Euphorbia</i> spp., <i>Gentiana</i> spp., <i>Ranunculus</i> spp., <i>Rumex obtusifolius, Thymus</i> spp. aj.).</p><p class=zalomeni>Vegetace svazu <i>Cynosurion cristati</i> je vázána na živinami bohaté, středně vlhké půdy. Na půdách, které jsou přirozeně chudší nebo nejsou přihnojovány, se sice také často pase dobytek, zejména méně náročné ovce a kozy, ale druhové složení takových chudých pastvin je velmi odlišné. Na živinami chudých, kyselých půdách se na pastvinách ve vyšších nadmořských výškách vyvíjejí smilkové trávníky třídy <i>Calluno-Ulicetea,</i> zatímco na bázemi bohatších půdách nebo v suchých oblastech trávníky třídy <i>Festuco-Brometea</i>, vzácně i některé typy vegetace třídy <i>Koelerio-Corynephoretea.</i> S výjimkou asociace <i>Alchemillo hybridae-Poëtum supinae</i> se vegetace svazu <i>Cynosurion cristati</i> u nás nejčastěji vyskytuje v oblastech s průměrnými ročními teplotami 6&ndash;8,5 &deg;C a ročními srážkovými úhrny 500&ndash;1000 mm.</p><p class=zalomeni>Společenstva svazu <i>Cynosurion cristati</i> jsou rozšířena v temperátní zóně západní a střední Evropy zejména v atlantsky až subatlantsky laděných územích (Zuidhoff et al. 1995), kde se vyskytují na rozsáhlých plochách pastvin v přímořských nížinách. Je pravděpodobné, že se rozšíření svazu téměř shoduje s rozšířením třídy <i>Molinio-Arrhenatheretea</i>. S komerčně vyráběnými travními směskami byly mnohé druhy svazu <i>Cynosurion cristati</i> zavlečeny i na jiné kontinenty, kde vytvářejí na narušovaných místech podobná společenstva jako v Evropě, často ovšem dosycená domácími druhy.</p><p class=zalomeni>Dlouhodobé udržování těchto trávníků i bez vlivu člověka pouhou pastvou zvěře a zároveň rozsáhlý areál svazu <i>Cynosurion cristati</i> svědčí o velkém stáří tohoto typu vegetace. Existuje pravděpodobně už od časného holocénu a je jedním z vývojových základů luk vůbec. Plný rozvoj těchto společenstev však u nás pravděpodobně nastal až od mladší doby bronzové v souvislosti s tehdejším rozvojem pastevně udržovaného druhotného bezlesí.</p><p class=zalomeni>Zvláštním typem vegetace patřícím do svazu <i>Cynosurion cristati</i> jsou trávníky sešlapávaných míst na cestách, hřištích a rekreačních plochách a okrasné trávníky v parcích a zahradách. Druhově chudá sešlapávaná vegetace s vytrvalými druhy <i>Lolium perenne</i> a <i>Plantago major</i> byla v dřívějších syntaxonomických přehledech zpravidla řazena spolu s jednoletými společenstvy sešlapávaných míst do svazu <i>Polygonion avicularis</i> Aichinger 1933 a třídy <i>Plantaginetea majoris</i> Tüxen et Preising in Tüxen 1950. V poslední době se však stále více prosazuje oddělování jednoletých vegetačních typů sešlapávaných míst do samostatné třídy <i>Polygono arenastri-Poëtea annuae</i> Rivas-Martínez 1975 corr. Rivas-Martínez et al. 1991, zatímco sešlapávaná vegetace s dominancí vytrvalých druhů je na základě floristického složení řazena do třídy <i>Molinio-Arrhenatheretea</i> a v ní nejčastěji do svazu <i>Cynosurion cristati</i> (Ellmauer & Mucina in Mucina et al. 1993a: 297&ndash;401, Dierschke 1997b, Jarolímek et al. 1997, Rennwald 2000, Schubert et al. 2001). Toto pojetí přijímáme i zde, i když na rozdíl od jižní Evropy u nás na sešlapávaných místech častěji rostou vytrvalé a jednoleté druhy společně.</p><p class=zalomeni>Jurko (1974) rozlišil ve svazu <i>Cynosurion cristati</i> dva podsvazy: <i>Lolio-Cynosurenion</i> Jurko 1974 na živinami bohatých půdách, do kterého by patřila asociace <i>Lolio-Cynosuretum</i>, a <i>Polygalo-Cynosurenion</i> Jurko 1974 na živinami chudších půdách, do kterého by patřila asociace <i>Anthoxantho-Agrostietum</i>.</p><p class=zalomeni>Druhově chudá a strukturně velmi uniformní vegetace parkových trávníků, často založených výsevem travních směsí a sečených někde až dvacetkrát ročně, je v německé literatuře oddělována do samostatných asociací <i>Crepido capillaris-Festucetum rubrae</i> Hülbusch et Kienast in Kienast 1978 a <i>Trifolio repentis-Veronicetum filiformis</i> N. Müller 1988. K těmto trávníkům sice neexistuje z České republiky dostatečná fytocenologická dokumentace, pravděpodobně však nemají dobré diagnostické druhy, snad s výjimkou invazního rozrazilu nitkovitého (<i>Veronica filiformis</i>), který se v sečených trávnících zatím vyskytuje hojněji hlavně v severních, středních a východních Čechách (Hrouda in Slavík et al. 2000: 355&ndash;397). Početnost tohoto druhu však značně kolísá v závislosti na průběhu počasí a negativně ji ovlivňují zejména holomrazy v předchozí zimě. Spíše než jako samostatnou asociaci lze parkové trávníky hodnotit jako ochuzené porosty blízké asociaci <i>Lolio perennis-Cynosuretum cristati</i> nebo při silnějším ovlivněním sešlapem též asociaci <i>Lolietum perennis.</i></p><p class=zalomeni>Jméno svazu <i>Cynosurion cristati</i> je mladším syntaxonomickým synonymem jména <i>Lolion perennis</i> Felföldy 1942 (Felföldy 1942). Dengler et al. (2003) navrhli jméno <i>Lolion perennis</i> k zavržení jako <i>nomen ambiguum</i>; takový návrh však je v rozporu s Kódem, protože toto jméno nebylo nikdy používáno ve smyslu vylučujícím typ. Toto jméno nebylo v literatuře prakticky používáno nikdy a nahrazení jména <i>Cynosurion cristati</i> jménem <i>Lolion perennis</i> by bylo v rozporu s fytocenologickou tradicí. Proto navrhujeme jméno <i>Cynosurion cristati</i> Tüxen 1947 ke konzervaci (<i>nomen conservandum propositum</i>).
TDD;;;Svaz <i>Molinion caeruleae</i> zahrnuje středně vysoké, druhově bohaté porosty zpravidla s hustě zapojeným bylinným patrem. Jako nejčastější dominanty nebo subdominanty se uplatňují bezkolenec rákosovitý a modrý (<i>Molinia arundinacea</i>, <i>M. caerulea</i>), kostřava červená (<i>Festuca rubra</i> agg.), krvavec toten (<i>Sanguisorba officinalis</i>) a smilka tuhá (<i>Nardus stricta</i>). Charakteristická je přítomnost druhů indikujících střídavě vlhké půdy, jako je <i>Betonica officinalis</i>, <i>Galium boreale</i> subsp. <i>boreale</i>, <i>Selinum carvifolia</i>, <i>Serratula tinctoria</i> nebo <i>Succisa pratensis</i>. Mechové patro je vyvinuto velmi různě, větší pokryvnosti dosahuje obvykle na vlhčích stanovištích. Jeho nejčastějšími dominantami jsou pleurokarpní mechy <i>Climacium dendroides</i> a <i>Rhytidiadelphus squarrosus</i>.</p><p class=zalomeni>Vegetace svazu <i>Molinion caeruleae</i> je v České republice rozšířena od nížin do hor, přičemž častější je v pahorkatinách a podhůřích (Havlová 2006). Průměrné roční teploty v oblasti jejího výskytu se nejčastěji pohybují v rozmezí 6&ndash;8 &deg;C a průměrné roční úhrny srážek v rozmezí 550&ndash;750 mm. Půdy jsou většinou minerální, kyselé až neutrální a často oglejené. Výskyty na organogenních půdách jsou doloženy převážně z minulosti (Klika 1947, Válek 1954, 1956, Vicherek 1967); většina takových porostů byla během posledních desetiletí odvodněna a přeměněna na kulturní louky nebo pole. Vegetace bezkolencových luk je přizpůsobena výraznému kolísání hladiny podzemní vody během vegetační sezony: ta v letních měsících výrazně klesá a půdní profil silně prosychá (Válek 1954, 1956, Balátová-Tuláčková 1966, Blažková 1973a).</p><p class=zalomeni>Louky svazu <i>Molinion caeruleae</i> mají patrně staroholocénní původ. Jejich základ je v přirozené vegetaci slatin doplněné o druhy sekundárních, avšak během holocénu nepřetržitě existujících pastvin. Taková vegetace se patrně maloplošně udržovala např. na periferii otevřených slatin, kde se pásla zvěř, ale i v rozvolněných porostech bezkolencových acidofilních doubrav nebo vlhkých mochnových doubrav. Dnešní porosty vznikly buď jako náhradní vegetace lesů, nebo se vyvinuly v důsledku narušení vodního režimu jako náhradní vegetace slatinišť nebo rašelinišť. V minulosti se tyto porosty extenzivně kosily (obvykle v pozdním létě jednou ročně) nebo pásly, ale nehnojily se. V posledních desetiletích bylo obhospodařování výrazně omezeno, což způsobilo zarůstání druhové ochuzení porostů. Nejčastější dominantou opuštěných porostů se stal bezkolenec. Rovněž na loukách, které zůstaly obhospodařovány, došlo zpravidla v důsledku intenzivního hnojení a odvodnění k výrazné degradaci porostů, často dokonce k přeměně na ovsíkové louky svazu <i>Arrhenatherion elatioris</i>. Do současné doby zůstaly proto zachovány většinou fragmenty této vegetace, obvykle na hůře přístupných místech, jako jsou lesní louky. Ty jsou ohroženy především zarůstáním dřevinami a umělým zalesňováním.</p><p class=zalomeni>Vegetace svazu <i>Molinion caeruleae</i> je rozšířena v celé střední Evropě (Borhidi 2003, Burkart et al. 2004, Ellmauer & Mucina in Mucina et al. 1993a: 297&ndash;401, Matuszkiewicz 2001). Na východě zasahuje na Ukrajinu (Solomakha 1996), na jihovýchodě a jihu např. do Rumunska (Sanda et al. 1999), Srbska (Kojić et al. 1998), Chorvatska (Ilijanić 1968) a Bulharska (Řezníčková, nepubl.). Západněji se vyskytuje např. v Holandsku (Zuidhoff et al. in Schaminée et al. 1996: 163&ndash;226), Švýcarsku (Koch 1926), Francii (Julve 1993) a Španělsku (Rivas-Martínez et al. 2001), na severu sahá do jižní Skandinávie (Dier&szlig;en 1996).</p><p class=zalomeni>V České republice jsou bezkolencové louky rozšířeny hlavně v Českém masivu, nejhojněji v jižních a středních Čechách. Roztroušeně se vyskytují také v pohraničních pohořích, na Českomoravské vrchovině, ve Žďárských vrších, Železných horách, na Drahanské vrchovině a v Bílých Karpatech. V nížinách je zastoupeny v Polabí, Hornomoravském úvalu a nad soutokem Moravy a Dyje.</p><p class=zalomeni>Blažková & Balátová (in Moravec et al. 1995: 68&ndash;81) rozlišují ve svazu <i>Molinion caeruleae</i> celkem sedm převážně nevýrazně vymezených asociací, které jsou v našem pojetí redukovány na dvě: asociace <i>Molinietum caeruleae</i> se vyskytuje na bazičtějších stanovištích od nížin do podhůří a asociace <i>Junco effusi-Molinietum caeruleae</i> je rozšířena na oligotrofnějších a kyselejších půdách od pahorkatin do hor (Havlová 2006).</p><p class=text><b>Taxonomická poznámka.</b> Rozlišování druhů <i>Molinia caerulea</i> a <i>M. arundinacea</i> je poměrně obtížné a lze předpokládat, že jsou často zaměňovány, případně nejsou rozlišovány vůbec. Proto byly tyto druhy v tabulkách sloučeny jako <i>Molinia caerulea</i> s. l. <i>Molinia caerulea</i> s. str. vyskytuje převážně na reliktních stanovištích, jako jsou rašeliniště, hluboká slatiniště, vývěry travertinů, hadce nebo vysokohorská společenstva, a je vázána na písčité nebo častěji organogenní půdy, zatímco druh <i>Molinia arundinacea</i> roste na nejrůznějších typech stanovišť (Dančák 2002). Ve vegetaci svazu <i>Molinion caeruleae</i> se vyskytují oba druhy.
TDE;;;Svaz <i>Deschampsion cespitosae</i> zahrnuje luční porosty říčních niv ovlivňované vodou a nánosy bahna při pravidelných jarních záplavách a v létě zpravidla silně vysychající. Uplatňují se v nich druhy se širokou vlhkostní amplitudou, které po narušení dobře regenerují. Obvykle dominují vysoké trávy, např. psárka luční (<i>Alopecurus pratensis</i>), nebo širokolisté byliny jako krvavec toten (<i>Sanguisorba officinalis</i>), doplněné výrazně kvetoucími druhy o malé pokryvnosti, např. <i>Lychnis flos</i>-<i>cuculi</i> a <i>Ranunculus acris</i>. Nižší bylinná patra jsou zpravidla tvořena lučními (např. <i>Cerastium holosteoides</i> subsp. <i>triviale</i>, <i>Leontodon autumnalis</i> a <i>Poa pratensis</i> s. l.) <i></i>a lučními ruderálními druhy (např. <i>Agrostis stolonifera</i>, <i>Potentilla reptans</i>, <i>Ranunculus repens</i> a <i>Taraxacum</i> sect. <i>Ruderalia</i>). Některé z nich se plně vyvíjejí až po první seči, kdy se mohou stát i dominantami porostů (Balátová-Tuláčková 1968). Na těch místech lučních celků, která jsou silněji narušována, např. povodněmi, pastvou nebo sešlapem, jsou vysoké druhy zcela potlačeny a utvářejí se druhově chudé porosty s převahou nízkých plazivých bylin a výběžkatých trav. Naopak na místech s menším narušováním porostů a půdy, např. na zřídka sečených okrajích luk, převládají konkurenčně silné vysoké druhy jako <i>Euphorbia lucida</i>, <i>Filipendula ulmaria</i>, <i>Stachys palustris</i> a <i>Thalictrum flavum</i>. V některých oblastech východního Německa, Polska, obvodů Panonské pánve a u nás ve středním Polabí, dolním Pomoraví a dolním Podyjí se v zaplavovaných loukách vyskytují vzácné kontinentální druhy, např. <i>Allium angulosum, Carex melanostachya, Cnidium dubium, Scutellaria hastifolia</i>, <i>Pseudolysimachion maritimum</i> a <i>Viola pumila.</i> Dále zde do luk vstupují některé druhy mokřadní vegetace, např. <i>Carex acuta</i>, ale i druhy přesahující do suchých trávníků, jako je <i>Carex praecox</i>. Zatímco mnohé nížinné aluviální louky jsou přirozeně druhově chudé, louky s uvedenými kontinentálními druhy mohou obsahovat i přes 50 druhů cévnatých rostlin na ploše 16&ndash;25 m&sup2;, čímž se řadí k nejbohatším typům luční vegetace ve střední Evropě. Vysoká druhová bohatost je podmíněna jak periodickým střídáním záplav a sucha, tak pravidelným obhospodařováním (Krahulec 1996).</p><p class=zalomeni>Vegetace zaplavovaných luk u nás pravděpodobně existovala od nejstaršího holocénu. Prostředí pravěkých niv mělo mnohem pestřejší škálu různých stanovišť lišících se typem substrátu, vlhkostí i dostupností živin. Tato vegetace byla pravděpodobně součástí sukcesních sérií na hlinitých náplavech a místy, např. v okolí napajedel zvěře a později dobytka, měla trvalejší ráz a podobala se dnešním loukám. Vzhledem k složitému a ne zcela prozkoumanému vývoji niv i absenci makrozbytkových analýz však přesnější představa chybí. Osídlování vyšších poloh a zintenzivnění zemědělství v nížinách ve vrcholném středověku (Opravil 1983) vedly ke vzniku pravidelných a rozsáhlých záplav v nivách na dolních tocích řek a sedimentaci několikametrových vrstev hlinitých substrátů, které zarovnaly reliéf niv a způsobily jejich velkoplošnou eutrofizaci (Blažková 1996). Následně došlo k plošnému rozšíření lužních lesů a poté k postupnému odlesňováním niv. Na současných nivních loukách, přizpůsobených pravidelným záplavám, převažují druhy s širokou ekologickou amplitudou ve vztahu k vlhkosti i světlu. V přirozených podmínkách přicházejí povodně po jarním tání v březnu až dubnu, někdy i po déletrvajících vydatných deštích v létě. Záplava zpravidla po několika dnech opadne a pouze v terénních sníženinách a periodických tůních se voda udržuje až několik týdnů. Rozsah a četnost záplav hlavně v minulosti každoročně kolísaly. V některých letech se během vegetačního období vyskytlo i několik povodní, jindy záplavy zasáhly jen nejblížší okolí říčního koryta. V současnosti jsou záplav v říčních nivách vlivem regulací toků do značné míry omezeny.</p><p class=zalomeni>Optima vývoje dosahují louky svazu <i>Deschampsion cespitosae</i> zpravidla v druhé polovině května až první polovině června, kdy kvete většina dominantních druhů. V tomto období by měly být posečeny. V minulosti poskytovaly několik sečí za sezonu (na vlhkostně příznivých, živinami bohatých místech až čtyři) a byly zdrojem kvalitního sena. Koncem léta bývaly také extenzivně přepásány. Pravidelné povodně zabezpečovaly dostatek vody i živin z přirozených sedimentů, takže nebylo nutné přihnojování. Regulace vodních toků a změny ve vodním režimu vedly ke změnám v druhové skladbě zaplavovaných luk směrem k mezofilnějším společenstvům. Na mnoha místech byly polopřirozené luční porosty rozorány anebo ochuzeny vlivem hnojení a přesévání kulturními travními směsmi. V současnosti patří k největším problémům pokles zájmu o seno, které se po seči často pálí. Některé louky proto zůstaly bez pravidelného obhospodařování a zarůstají neofyty, ruderálními druhy a dřevinami, případně jsou zalesňovány.</p><p class=zalomeni>Vegetace zaplavovaných luk svazu <i>Deschampsion cespitosae</i> je nejvíce dokumentována ze střední Evropy, zejména z České republiky, Slovenska, Rakouska, jižního a východního Německa, Polska a východní Francie (Balátová-Tuláčková 1969, Ellmauer & Mucina in Mucina et al. 1993a: 297&ndash;401, Matuszkiewicz 2001, Burkart et al. 2004, Botta-Dukát et al. 2005). Dále na východě je známa z Pobaltí (Balevičien&279; & Tučien&279; in Rašomavičius 1998: 28&ndash;76) a Ukrajiny (Solomakha 1995), na jihovýchodě z Maďarska (Borhidi 2003, Botta-Dukát et al. 2005), severního Chorvatska (Horvatiă 1930, Balátová-Tuláčková & Kneţeviă 1975), Srbska (Kojiă et al. 1998) a dolního Podunají v Rumunsku (Sanda et al. 1999) a Bulharsku. Směrem k jihovýchodu do společenstev vstupují druhy jihosibiřského, submediteránního a ponticko-panonského floroelementu. V severozápadní Evropě se některé typy těchto luk vyskytují např. v Anglii (Rodwell 1992) a Holandsku (Zuidhoff et al. in Schaminée et al. 1996: 163&ndash;226). Východní hranice rozšíření zaplavovaných luk je dosud nedostatečně známa; jejich výskyt lze předpokládat i v Rusku, odkud však chybějí údaje.</p><p class=zalomeni>Základní druhové složení zaplavovaných luk v nivách větších řek je v celé střední Evropě podobné. V minulosti bylo popsáno několik svazů, které postihují variabilitu danou odlišnými dominantami a různým rozšířením diagnostických druhů. Na základě výskytu některých vzácných kontinentálních druhů (viz výše) vyčlenila Balátová-Tuláčková (1965, 1966, 1969) samostatný svaz <i>Cnidion venosi</i>, jehož vymezení se však do značné míry překrývá se svazy <i>Deschampsion cespitosae</i> Horvatić 1930 a <i>Agrostion albae</i> Soó 1941, popsanými již dříve z panonské oblasti Chorvatska a z Maďarska (Horvatić 1930, Soó 1941). Passarge (1964) popsal svaz <i>Alopecurion pratensis</i> Passarge 1964 pro obdobné louky severovýchodního Německa. Pro fyziognomicky odlišné luční porosty s dominancí vysokých bylin později Passarge (1977) vyčlenil podsvaz <i>Veronico</i>-<i>Lysimachienion</i>, který Balátová-Tuláčková (1981a) povýšila do úrovně samostatného svazu <i>Veronico longifoliae-Lysimachion vulgaris</i>. V dosavadním fytocenologickém přehledu české vegetace (Blažková & Balátová in Moravec et al. 1995: 68&ndash;81) byly v tomto okruhu vegetace vlhkých luk akceptovány tři svazy: <i>Alopecurion</i> (vymezený jako nivní louky bez kontinentálních druhů), <i>Cnidion</i> (nivní louky s kontinentálními druhy) a <i>Veronico longifoliae</i>-<i>Lysimachion vulgaris</i> (nivní louky s vysokými bylinami). Syntéza středoevropských fytocenologických dat (Botta-Dukát et al. 2005) však ukázala, že louky uvedených svazů tvoří svým floristickým složením poměrně homogenní skupinu s malými vnitřními rozdíly. Z toho důvodu je řadíme do jediného svazu, pro který přijímáme nejstarší platné jméno <i>Deschampsion cespitosae</i> Horvatić 1930.</p><p class=zalomeni>Společenstva s převahou lučních ruderálních druhů, např. <i>Agrostis stolonifera</i>, <i>Potentilla reptans</i> a <i>Ranunculus repens</i>, jsou zejména v severozápadní Evropě zpravidla vyčleňována do samostatného svazu alternativními jmény <i>Lolio perennis-Potentillion anserinae</i> Tüxen 1947 nebo <i>Potentillion anserinae</i> Tüxen 1947 (Tüxen 1947, K. V. Sýkora 1983). V české fytocenologické literatuře (Hejný et al. 1979, Hejný et al. in Moravec et al. 1995: 152&ndash;157) byla tato vegetace uváděna pod jménem <i>Agropyro-Rumicion crispi</i> Nordhagen 1940 (podsvaz <i>Ranunculo repentis</i>-<i>Rumicenion crispi</i> Hejný et Kopecký in Hejný et al. 1979) a řazena do třídy sešlapávané synantropní vegetace <i>Plantaginetea majoris</i> Tüxen et Preising in Tüxen 1950 (nom. inval.). Vzhledem k výraznému zastoupení lučních druhů je tento svaz v modernějších přehledech vegetace zpravidla přiřazován ke třídě <i>Molinio</i>-<i>Arrhenatheretea</i> (Ellmauer & Mucina in Mucina et al. 1993a: 297&ndash;401, Pott 1995, Borhidi 1996, 2003, Rennwald 2000). V České republice je velmi obtížné tuto vegetaci odlišit od luk svazu <i>Deschampsion cespitosae</i>, protože druhové složení obou typů je velmi podobné a odlišnosti jsou zpravidla jen v kvantitativním zastoupení jednotlivých druhů. Tyto druhy se navíc vesměs vyznačují širokou ekologickou amplitudou, a proto nemají významnější diagnostickou hodnotu.</p><p class=zalomeni>V přehledu rostlinných společenstev České republiky (Blažková & Balátová in Moravec et al. 1995: 68&ndash;81) je do svazů <i>Alopecurion, Cnidion</i> a <i>Veronico-Lysimachion</i> zařazeno celkem 16 asociací, z nichž většina je vymezena dosti úzce, nemá dobré diagnostické druhy odlišné od jiných asociací a je dokumentována jen malým množstvím fytocenologických snímků. <i></i>Většinu z nich zahrnujeme do pěti šířeji pojatých asociací <i>Poo trivialis-Alopecuretum pratensis</i>, <i>Holcetum lanati, Lathyro palustris</i>-<i>Gratioletum officinalis, Cnidio dubii</i>-<i>Deschampsietum cespitosae</i> a <i>Scutellario hastifoliae-Veronicetum longifoliae</i>. Asociace <i>Deschampsio-Senecionetum aquatici</i> Balátová-Tuláčková 1973 a <i>Sanguisorbo-Polygonetum bistortae</i> Balátová-Tuláčková 1985, které Blažková & Balátová (in Moravec et al. 1995: 68&ndash;81) zařadily do svazu <i>Alopecurion</i>, mají nevyhraněné druhové složení přechodné ke svazu <i>Calthion palustris,</i> a v tomto přehledu je proto nerozlišujeme.
TDF;;;Svaz <i>Calthion palustris</i> sdružuje společenstva vlhkých luk s dominantními širokolistými bylinami, zejména pcháči <i>Cirsium oleraceum, C. palustre, C. rivulare,</i> vzácněji i <i>C. canum</i> a <i>C. heterophyllum</i>, dále <i>Angelica sylvestris, Bistorta major, Caltha palustris</i> aj.<i>,</i> travami <i>Festuca pratensis, F. rubra</i> agg.<i>, Holcus lanatus, Poa palustris, P. pratensis, P. trivialis</i> aj., nebo skřípinou lesní (<i>Scirpus sylvaticus</i>). Rovněž se uplatňují sítiny <i>Juncus effusus, J. filiformis</i> a <i>J. inflexus</i> a nízké ostřice, např. <i>Carex panicea</i> a <i>C. nigra</i>. Výraznější barevné fenologické aspekty tvoří kromě pcháčů např. <i>Bistorta major, Caltha palustris, Lychnis flos-cuculi</i>, <i>Ranunculus acris, R. auricomus</i> agg. a u některých porostů rovněž <i>Dactylorhiza majalis</i>. Mechové patro bývá v sečených a nízkoproduktivních typech většinou druhově bohaté a má poměrně velkou biomasu. Častějšími druhy jsou <i>Calliergonella cuspidata</i>, <i>Climacium dendroides, Plagiomnium affine</i> s. l. a <i>Rhytidiadelphus squarrosus</i>, ale mohou se vyskytnout i druhy rašelinných a slatinných luk, např. <i>Aulacomnium palustre</i>, <i>Campylium stellatum</i> a <i>Hypnum pratense</i>. Na nesečených plochách je struktura porostů poněkud odlišná. Fyziognomicky svébytná jsou společenstva s <i>Juncus inflexus</i> a <i>Mentha longifolia</i> a zejména pak společenstva s dominujícím tužebníkem jilmovým (<i>Filipendula ulmaria</i>), který může vytvářet až 2 m vysoké, husté a druhově chudé porosty.</p><p class=zalomeni>Společenstva svazu <i>Calthion palustris</i> se vyskytují od nížin do hor, většinou v oblastech s průměrnými ročními teplotami 5,5&ndash;8 &deg;C a ročními úhrny srážek mezi 550&ndash;950 mm. Stanoviště jsou trvale ovlivněna podzemní vodou: půdy nikdy zcela neprosychají, ale nejsou ani trvale přeplavené. Ve vegetačním období je hladina vody zpravidla až několik desítek centimetrů pod půdním povrchem (Balátová-Tuláčková 1968). Půdy jsou většinou minerální typu glej, někdy se však na povrchu akumuluje organický sediment, který je promísený s minerální složkou půdy. V některých případech jsou společenstva vyvinuta i na prosychající rašelině nebo slatině, která je obohacena přístupnými živinami. Společenstva svazu <i>Calthion palustris</i> se vyskytují na svahových prameništích nebo na jejich okrajích, často v návaznosti na rašeliništní vegetaci. Jsou rovněž typická pro malé potoční nivy v pahorkatině, podhůří a v horách a některá společenstva se účastní závěrečné fáze sukcese v hydrosérii při zazemňování vodních ploch. Pokud se vyskytují v nivách větších toků, tak jde o stanoviště mimo záplavovou zónu, na špatně propustných půdách, a to především v oceaničtěji laděných oblastech (Botta-Dukát et al. 2005).</p><p class=zalomeni>Svaz <i>Calthion palustris</i> představuje náhradní vegetaci po mokřadních olšinách a jasanovo-olšových luzích. Pouze v několika málo případech, např. u specifických společenstev s druhy <i>Cirsium heterophyllum, Filipendula ulmaria</i> a <i>Polemonium caeruleum</i> ve Vltavském luhu na Šumavě, jej lze považovat za přirozenou vegetaci reliktního původu (Sádlo & Bufková 2002). Většinou však jde o vegetaci historicky mladou, která se šířila nebo dokonce vznikala teprve po zahlinění a eutrofizaci niv v důsledku vrcholně středověké kolonizace pahorkatin a vrchovin. Na utváření vegetace vlhkých luk se podílely druhy snášející stín, které před odlesněním krajiny rostly převážně v olšinách, druhy slatinných a rašelinných mokřadů a druhy šířící se v druhotném bezlesí a sdílené s jinými typy luk. Část dnešních společenstev se pravděpodobně vyvinula z rašelinných a slatinných luk po hnojení chlévskou mrvou nebo po povrchovém odvodnění. Tento vývoj probíhá dosud a nemusí být přímo způsoben lokálním zásahem člověka, spíše se projevují krajinné změny v širším měřítku (splachy z polí, atmosférické spady, intenzivní pastva a úbytek vody v krajině). Společenstva jsou udržována pravidelnou sečí, z ekologického hlediska tedy pravidelnou disturbancí spojenou s exportem živin. Při ponechání ladem klesá druhová bohatost, roste biomasa dominant a často vznikají monodominantní porosty s tužebníkem jilmovým (<i>Filipendula ulmaria</i>) nebo skřípinou lesní (<i>Scirpus sylvaticus</i>). Sukcese pak může směřovat k vrbinám a olšinám, při silné eutrofizaci i k ruderálním a nitrofilním porostům (Kotańska 1993). Zejména v nižších, dlouhodobě osídlených polohách, bylo během středověku a novověku typické opakované střídání fází luk, porostů vysokých bylin, rákosin a olšin (Pokorný et al. 2000).</p><p class=zalomeni>Vegetace vlhkých luk svazu <i>Calthion palustris</i> je hojná v západní a střední Evropě. Vyskytuje se například v Německu (Rennwald 2000, Burkart et al. 2004), Polsku (Matuszkiewicz 2001), Rakousku (Ellmauer & Mucina in Mucina et al. 1993a: 297&ndash;401), Itálii (Balátová-Tuláčková & Venanzoni 1990), na Slovensku (Balátová-Tuláčková in Rybníček et al. 1984), v Rumunsku (Coldea 1991), Chorvatsku (Šegulja 1977), Srbsku (Randjelović & Zlatković 1994) a Bulharsku (Dimitrov 2001). V kontinentálně laděných oblastech s převahou nížinných poloh (např. Maďarsko) je tato vegetace vzácnější (Borhidi 2003) a vlhké louky svazu <i>Calthion palustris</i> nahrazuje vegetací svazu <i>Deschampsion cespitosae</i> (Botta-Dukát et al. 2005). V jižní a jihovýchodní Evropě je výskyt vegetace vlhkých luk omezen na horské oblasti. Společenstva svazu <i>Calthion palustris</i> se vyskytují téměř na celém území České republiky s výjimkou nejkontinentálnějších suchých oblastí s nízkým úhrnem srážek. Hojná jsou ve všech pohraničních hercynských i karpatských pohořích, na Českomoravské vrchovině, Drahanské vrchovině, v Brdech i jinde.</p><p class=zalomeni>Ve složení vegetace vlhkých pcháčových luk svazu <i>Calthion palustris</i> lze rozlišit dva základní gradienty (Hájek & Hájková 2004). Nejvýraznější floristické rozdíly jsou mezi druhově bohatými polydominantními loukami a druhově chudými, monodominantními tužebníkovými lady. První skupina porostů bývá tradičně řazena k podsvazu <i>Calthenion</i> a je pro ni typický výskyt všech diagnostických druhů svazu. Druhá skupina, řazená k podsvazu <i>Filipendulenion</i>, se vyznačuje dominancí konkurenčně zdatných druhů, zejména <i>Cirsium oleraceum, Filipendula ulmaria, Geranium palustre</i> a <i>Scirpus sylvaticus</i>. Na těžších, jílovitých a vápnitých až mírně zasolených půdách jsou tužebníková společenstva nahrazena vegetací s druhy <i>Juncus inflexus</i> a <i>Mentha longifolia</i>. Druhý nejvýraznější gradient v druhovém složení odráží chemismus půdy (zejména pH a obsah vápníku) a současně nadmořskou výšku. Tento gradient probíhá od společenstev s pcháči <i>Cirsium oleraceum</i> a <i>C. rivulare</i> na bázemi bohatých půdách přes pcháčové louky s <i>C. palustre</i> a výskytem acidofilních druhů rašelinných luk po horské louky s <i>C. heterophyllum</i>. Výrazný vliv dominant a půdní reakce na druhové složení se odráží ve vysoké beta diverzitě vlhkých luk svazu <i>Calthion palustris</i>, jejímž odrazem ve fytocenologické klasifikaci je tradičně větší počet rozlišovaných asociací, než je obvyklé u jiných typů luk (Havlová et al. 2004).</p><p class=zalomeni>Vlhké pcháčové louky byly v minulosti využívány jako zdroj sena různé kvality. Některé porosty byly sečeny spolu s ostatními loukami a seno bylo zkrmováno. V oblastech s intenzivním hospodařením, zejména v blízkosti usedlostí, byly vlhké louky přihnojovány chlévskou mrvou. Hnojení vedlo ke zvětšení produkce a podílu trav a krmivářsky hodnotných dvouděložných bylin na úkor některých vzácných, konkurenčně méně zdatných druhů. Přísun živin však byl vyvážen jejich častějším exportem při seči. Porosty skřípiny lesní (<i>Scirpus sylvaticus</i>) a porosty s větším zastoupením vysokých ostřic se sklízely především na stelivo. V některých oblastech hospodáři sbírali mokřadní pcháče jako pochoutku pro hospodářské zvířectvo, zejména prasata. Sítiny a tvrdé listy vysokých ostřic se používaly k technickým účelům, např. sítina sivá (<i>Juncus inflexus</i>) k vázání snopů. Tato vegetace byla ceněna pro výskyt mnoha druhů využívaných jako léčivé, aromatické, dekorativní a magické rostliny. Toto využití patrně chránilo mnohé jinak nevýznamné mokřadní porosty před odvodněním. Vlhké pcháčové louky nezřídka sloužily k pěstování puškvorce (<i>Acorus calamus</i>), který v těchto společenstvech dodnes hojně roste, například v Moravskoslezských Beskydech. Odklonem od tradičního hospodaření v průběhu několika posledních desetiletí zaniká jak ekonomický význam vlhkých luk, tak i jejich společenstva. V současné době se ručně kosí jen zlomky vlhkých luk, zejména v posledních refugiích tradičního zemědělství a v přírodních rezervacích. Prosychající typy pcháčových luk jsou někdy sečeny a sklízeny strojně nebo paseny, jejich druhové složení je však oproti typickým pcháčovým loukám pozměněno. Většina pcháčových luk není obhospodařována vůbec. Ponechání ladem vede k vývoji monodominantních, druhově chudých společenstev, a v další fázi k přeměně v ruderální bylinnou vegetaci, vrbinu nebo olšinu. Zvýšený přísun živin ze splachů a atmosférické depozice není vyrovnáván jejich odběrem při seči a neobhospodařování vede i k hromadění mrtvé biomasy (stařiny). S rostoucí biomasou klesá druhová bohatost porostů. Mnoho dříve běžných druhů vlhkých luk je v dnešní krajině již velmi vzácných. Na mnoha místech naopak vznikají společenstva vlhkých luk po obohacení rašelinišť a slatinišť živinami. Vegetace vlhkých luk se zde díky příznivým vlhkostním podmínkám a rašelinné vrstvě může dlouhodobě udržovat i při nesečení. V delším časovém horizontu je však nutno předpokládat degradaci a zánik i těchto společenstev. Zdánlivá běžnost vlhkých luk tedy neodráží vysoký stupeň jejich ohrožení.</p><p class=zalomeni>Na rozdíl od předchozích syntaxonomických zpracování (Balátová-Tuláčková in Rybníček et al. 1984, Blažková & Balátová in Moravec et al. 1995: 68&ndash;81) nerozlišujeme ve svazu <i>Calthion palustris</i> podsvazy <i>Calthenion palustris</i> a <i>Filipendulenion ulmariae</i> (Lohmeyer in Oberdorfer et al. 1967) Balátová-Tuláčková 1978. Důvodem je skutečnost, že podsvaz <i>Filipendulenion ulmariae</i> nemá vlastní diagnostické druhy a je charakterizován jen menší druhovou bohatostí ve srovnání s podsvazem <i>Calthenion palustris</i> a dominancí některých druhů (zejména <i>Filipendula ulmaria</i>), které se s menší pokryvností běžně vyskytují i ve společenstvech podsvazu <i>Calthenion palustris.</i></p><p class=zalomeni>Kromě čtrnácti zde rozlišovaných, vyhraněných asociací s diagnostickými druhy jsou ve svazu <i>Calthion palustris</i> hojněji zastoupeny také porosty s nevyhraněným druhovým složením a dominancí druhů <i>Bistorta major, Carex acuta, Deschampsia cespitosa, Filipendula ulmaria, Iris sibirica, Juncus filiformis, Trollius altissimus</i> a dalších<i>.</i> Některé z těchto porostů jsou v části fytocenologické literatury hodnoceny jako samostatné asociace, např. <i>Filipendulo-Menthetum longifoliae</i> Zlinská 1989, <i>Filipendulo-Epilobietum hirsuti</i> Sougnez 1957, <i>Trollio altissimi-Filipenduletum</i> Balátová-Tuláčková in Rybníček et al. 1984, <i>Veronico longifoliae-Filipenduletum</i> Tüxen et Hülbusch in Dierschke 1968, <i>Cirsio heterophylli-Filipenduletum</i> Neuhäusl & Neuhäuslová-Novotná in Balátová-Tuláčková 1979, <i>Iridetum sibiricae</i> Philippi 1960, <i>Scirpo-Juncetum filiformis</i> Oberdorfer 1957 a <i>Polygono-Trollietum altissimi</i> (Hundt 1964) Balátová-Tuláčková 1981. Vzhledem k absenci diagnostických druhů tyto asociace nerozlišujeme.
TEA;;;Trávníky svazu <i>Nardion strictae</i> se vyskytují v pohořích dosahujících nad alpínskou hranici lesa; zde jsou soustředěny nejen nad ní, zejména na mírně eutrofních stanovištích v obvodu karů, ale i na odlesněných enklávách v lesním stupni. Půdy nejsou trvale vlhké, a proto dochází jen k malému hromadění stařiny. V České republice se tato vegetace vyskytuje nejčastěji v oblastech s průměrnými ročními teplotami v rozsahu 1&ndash;4 &deg;C a ročními srážkovými úhrny mezi 1300&ndash;1500 mm.</p><p class=zalomeni>Vedle dominantní smilky tuhé (<i>Nardus stricta</i>) jsou tato společenstva tvořena většinou nízkými druhy trav (např. <i>Agrostis capillaris, Anthoxanthum alpinum, Avenella flexuosa, Festuca rubra</i> agg. a <i>Phleum rhaeticum</i>) a různými širokolistými bylinami. Vyšší druhy trav bývají přítomny, často ale nekvetou. Běžné jsou i vyšší druhy širokolistých bylin, např. <i>Ranunculus platanifolius, Silene dioica, S. vulgaris</i> a <i>Veratrum album</i> subsp. <i>lobelianum</i>. V porostech se vyskytuje více druhů, které mají optimum výskytu nad horní hranicí lesa, ale ve smilkových trávnících tohoto svazu a případně i svazu <i>Nardo strictae-Agrostion tenuis</i> sestupují i níže. Příkladem těchto druhů je <i>Anthoxanthum alpinum, Campanula bohemica, Luzula sudetica, Potentilla aurea, Pulsatilla alpina</i> subsp. <i>austriaca</i>, <i>Rhinanthus pulcher, Thesium alpinum</i> a <i>Viola lutea</i> subsp. <i>sudetica</i>. Pronikají sem i některé alpínské jestřábníky nebo hybridogenní druhy jestřábníků, které mají jako jeden z rodičovských druhů <i>Hieracium alpinum</i>. Naopak chybějí relativně teplomilné druhy smilkových trávníků nižších poloh, které vymezují především svaz <i>Violion caninae</i>, např. <i>Campanula rotundifolia</i>, <i>Pimpinella saxifraga</i> a <i>Viola canina.</i> Vyskytují se i některé druhy mezofilních luk a pastvin, jako je <i>Leontodon hispidus</i>, který má v okolí lesní hranice jedno z ekologických optim. Další typické luční druhy (např. <i>Campanula patula, Leucanthemum vulgare</i> agg. a <i>Plantago lanceolata</i>) však chybějí.</p><p class=zalomeni>Společenstva svazu <i>Nardion strictae</i> jsou rozšířena v horských oblastech střední a západní Evropy od Pyrenejí (Braun-Blanquet 1948), přes francouzský Centrální masiv (Braun-Blanquet 1926, Luquet 1926), Vogézy, Schwarzwald, Alpy (Oberdorfer in Oberdorfer 1993a: 208&ndash;248, Peppler-Lisbach & Petersen 2001), Sudety, Západní a Východní Karpaty (Šomšák 1971, Sanda et al. 1999) a Severní Apeniny (Lüdi 1943). V dalších pohořích Pyrenejského a Balkánského poloostrova a v Jižních Karpatech se vyskytují podobná společenstva, která ale už mají odlišnější druhové složení a jsou řazena do vikariantních svazů (Krahulec 1985). V České republice byla dříve směšována společenstva svazu <i>Nardion strictae</i> s arkticko-alpínskými smilkovými trávníky svazu <i>Nardo strictae-Caricion bigelowii</i> ze třídy <i>Juncetea trifidi</i>. Rozlišení těchto dvou svazů zdůvodnil Jeník (1961).
TEB;;;Do svazu <i>Nardo-Agrostion</i> jsou řazena společenstva oligotrofních svahových luk se smilkou tuhou (<i>Nardus stricta</i>) v pohořích dosahujících nad hranici lesa. Druhové složení odpovídá kombinaci druhů podhorských smilkových trávníků, alpínských druhů sestupujících do nižších poloh a významná je i účast druhů mezofilních luk (Sillinger 1933, Krahulec 1990b, Krahulec et al. 1997). Pro krkonošské porosty tohoto svazu je charakteristické velké zastoupení druhů svazu <i>Polygono bistortae-Trisetion flavescentis</i> (např. <i>Phyteuma spicatum, Rumex arifolius</i> a <i>Silene dioica</i>), které však často nekvetou, protože menší vlhkost a nedostatek živin jim nevyhovují.</p><p class=zalomeni>Společenstva svazu <i>Nardo-Agrostion</i> jsou známa především ze Západních Karpat (Krahulec 1990b, Kliment 2001) a z Krkonoš (Krahulec 1990b, Krahulec et al. 1997). Podobné porosty jsou udávány z Krušných hor, hlavně z jejich německé strany (Siegel 1962, Heynert 1964). I v ukrajinských a rumunských Karpatech se však vyskytují typy montánních luk přiřaditelné ke svazu <i>Nardo-Agrostion</i>, i když v novějších vegetačních přehledech z těchto území není tento svaz rozlišován (rozlišoval jej ale např. Borza 1934). Ve východoslovenských a ukrajinských Karpatech jde např. o asociaci <i>Campanulo abietinae-Nardetum</i> (Pałczyński 1962) Hadač et al. 1988 (Pałczyński 1962, Hadač et al. 1988, Blažková, nepubl.) a v rumunských Karpatech o asociace <i>Festuco fallacis-Genistetum sagittalis</i> (Anghel et al. 1965) a <i>Festuco rubrae-Nardetum strictae montanum</i> (Csűrös & Resmeriţă 1960). Výskyt analogické vegetace je doložen i ve východních a středních Alpách (Ellmauer in Mucina et al. 1993a: 402&ndash;419).</p><p class=zalomeni>Z Javorníků byla popsána asociace <i>Ranunculo nemorosi-Nardetum strictae</i> (Říčan 1932) Krahulec 1990. Původní lokality však leží těsně za státní hranicí na Slovensku (Říčan 1932) a kvůli sukcesi po ukončení pastvy zřejmě porosty přiřaditelné k této asociaci zanikly.
TEC;;;Do svazu <i>Violion caninae</i> jsou řazena společenstva s dominancí smilky tuhé (<i>Nardus stricta</i>) a dalších travin na oligotrofních substrátech nížin až horského stupně, vyskytující se ve střední až severozápadní Evropě. Malá produktivita těchto společenstev je způsobena převážně nedostatkem živin v půdě, částečně však i suchem, které zpomaluje rozklad stařiny. Tyto trávníky se vyskytují i na okrajích dlouhodobě zamokřených nebo rašelinných luk. Průměrné roční teploty v oblasti výskytu vegetace svazu <i>Violion caninae</i> v České republice zpravidla činí 5,5&ndash;7,5 &deg;C a roční úhrny srážek 600&ndash;1000 mm.</p><p class=text>Společenstva svazu <i>Violion caninae</i> jsou rozšířena v celé západní a severozápadní Evropě (Julve 1993, Oberdorfer in Oberdorfer 1993a: 208&ndash;248, Stieperaere 1993) a přes střední Evropu zasahují až do Pobaltí (Balevičien&279; in Rašomavičius 1998: 108&ndash;118). Východní a jihovýchodní hranice výskytu tohoto svazu není zcela jasná: přestože tento svaz není uváděn ze západní Ukrajiny (Solomakha 1996) ani z Rumunska (Sanda et al. 1999), zcela nepochybně do něj patří řada asociací rumunských autorů (např. <i>Agrostieto-Callunetum</i> Resmeriţă & Csűrös 1966). Do tohoto svazu náleží i asociace <i>Festucetum capillatae</i> Horvat 1931 udávaná z Chorvatska, která se od porostů známých od nás liší pouze absencí druhu <i>Nardus stricta</i> (Horvat 1931). Ve Velké Británii rostou obdobná společenstva v ochuzené podobě (Rodwell 1992). Některými autory jsou i v poslední době oddělovány samostatné svazy <i>Violion caninae</i> a <i>Nardo</i>-<i>Galion saxatilis</i> (např. Swertz et al. in Schaminée et al. 1996: 263&ndash;286), které však byly původně definovány téměř shodně a v naší syntaxonomické koncepci je považujeme za totožné.</p><p class=text>Z lesních cest nižších poloh západních Sudet byla popsána asociace <i>Carici leporinae-Agrostietum tenuis</i> Hadač et Sýkora in Sýkora 1971, která je druhovým složením blízká svazu <i>Violion caninae</i>, avšak nemá vlastní diagnostické druhy a víceméně je tvořena druhy z okolních travinných společenstev, které relativně dobře snášejí extenzivní sešlap. Tuto asociaci proto nerozlišujeme.
TED;;;Rašelinné louky se smilkou tuhou (<i>Nardus stricta</i>) a sítinou kostrbatou (<i>Juncus squarrosus</i>) jsou hojně rozšířeny v severozápadní a severní Evropě, zejména v jejích oceanicky ovlivněných částech (Nordhagen 1922, Peppler 1992, Julve 1993, Peppler-Lisbach & Petersen 2001). U nás se vyskytují ve srážkově bohatých oblastech s průměrnými ročními teplotami 4&ndash;7,5 &deg;C a ročními srážkovými úhrny 600&ndash;1200 mm. V severozápadní Evropě tvoří často přechody ke společenstvům vlhkých vřesovišť svazu <i>Ericion tetralicis</i>, která se v České republice nevyskytují. Přechodný charakter mezi smilkovými trávníky a vlhkými vřesovišti až pokryvnými rašeliništi však mají i naše porosty, jejichž pravidelnou součástí je vřes obecný (<i>Calluna vulgaris</i>), ploníky (<i>Polytrichum</i> spp.) a rašeliníky (<i>Sphagnum</i> spp.).
TEE;;;Suchá vřesoviště svazu <i>Euphorbio-Callunion</i> jsou rozšířena v nížinných oblastech východní části střední Evropy, u nás v oblastech s průměrnými ročními teplotami kolem 8 &deg;C a ročními srážkovými úhrny kolem 500 mm. V relativně kontinentálním klimatu jsou vřesoviště už velmi ochuzená o druhy atlantských a subatlantských keříčků, z nichž jako jediný přetrvává vřes obecný (<i>Calluna vulgaris</i>), který tvoří dominantu porostů. Hojně se vyskytují druhy schopné růst na kyselých a silně vysychavých půdách, např. <i>Festuca ovina, Hieracium pilosella</i> a <i>Rumex acetosella.</i> Vřesoviště v těchto oblastech jsou často v kontaktu s kontinentální stepní vegetací třídy <i>Festuco-Brometea</i>. Pravidelně se vytvářejí mozaikovité porosty vřesovišť a suchých trávníků a mnohé subkontinentální a kontinentální stepní druhy (např. <i>Avenula pratensis, Carex humilis, Hypericum perforatum</i> a <i>Koeleria macrantha</i>) rostou přímo v porostech vřesu. Optimum výskytu mají v této vegetaci suchomilné boreokontinentální druhy <i>Arctostaphylos uva-ursi</i> a <i>Carex ericetorum</i>, které se však hojněji uplatňují spíše v kontinentálních oblastech Polska (Juraszek 1927) než v České republice. Borůvka (<i>Vaccinium myrtillus</i>), která je náročnější na vlhkost, v porostech chybí. Hojné jsou také mechorosty a lišejníky.</p><p class=zalomeni>Nejlépe vyvinuta je tato vegetace na písčinách kontinentálních nížin východního Polska, odkud patrně zasahuje i do východní Evropy (Böcher 1943, Schubert 1960). Ostrůvkovitě se vyskytuje i v teplé a suché oblasti středního Německa ležící ve srážkovém stínu Harzu (Schubert 1960), ve středních a severních Čechách, na jihozápadní Moravě a v Dolních Rakousích (Ambrozek & Chytrý 1990, Chytrý et al. 1997). Byla zaznamenána i na jihozápadním Slovensku (Eliáš 1986b, Vozárová 1986, Valachovič 2004b). V těchto územích se suchá vřesoviště často vyvíjejí na kontaktu s vegetací suchých trávníků svazu <i>Koelerio-Phleion phleoidis</i> (Schubert 1960, Ambrozek & Chytrý 1990, Chytrý et al. 1997).</p><p class=zalomeni><i>Euphorbio-Callunion</i> tvoří vikariantní svaz ke svazu <i>Genistion</i> Böcher 1943, který zahrnuje subatlantská nížinná vřesoviště rozšířená v severozápadním Německu a Nizozemí. Tato vikarizace odpovídá vikarizaci suchých borů kontinentálního Polska, případně teplomilných doubrav v suchých oblastech České republiky, a subatlantských acidofílních doubrav a bučin severozápadního Německa. Svaz <i>Genistion</i> se vyznačuje výskytem kručinek <i>Genista anglica</i> a <i>G. pilosa</i> (Böcher 1943, Schubert 1960). Zatímco <i>Genista anglica</i> je atlantský druh s východní hranicí areálu v severozápadním Německu, <i>Genista pilosa</i> je druh subatlantsko-submediteránní, který roste i na vřesovištích se stepními druhy svazu <i>Euphorbio-Callunion</i> např. ve středním Německu a na jihozápadní Moravě.</p><p class=zalomeni>Ve svazu <i>Euphorbio-Callunion</i> rozlišujeme jedinou asociaci <i>Euphorbio cyparissiae-Callunetum vulgaris</i>. Kromě ní však do tohoto svazu patří také nedostatečně dokumentované keříčkové porosty s dominantní medvědicí lékařskou (<i>Arctostaphylos uva-ursi</i>), které se vyskytují na skalách kyselých, vzácněji i bazických hornin ve stupni pahorkatin až vrchovin, výjimečně i na přesypových píscích. Kromě dominantního druhu se v nich vyskytují další keříčky (<i>Calluna vulgaris, Vaccinium myrtillus</i> a <i>V. vitis-idaea</i>) a teplomilné druhy bylin (např. <i>Centaurea scabiosa</i>, <i>Euphorbia cyparissias, Geranium sanguineum</i> a <i>Lychnis viscaria</i>) včetně reliktních druhů s výrazně kontinentálními areály (např. <i>Carex ericetorum, Gypsophila fastigiata</i> a <i>Peucedanum oreoselinum</i>). V České republice se tato vegetace vyskytuje zejména na znělcových skalnatých svazích Českého středohoří, jako je Lipská hora nebo Výří skály na Milešovce, a v Ralské pahorkatině, kde se nachází jak na vulkanických kopcích, tak na pískovcových skalách s vápnitými složkami, jako je např. Kozí kámen v Hradčanských stěnách. Porosty s <i>Arctostaphylos uva-ursi</i> byly zaznamenány také ve Džbánu a v údolí Vltavy a Otavy. Syntaxonomie ani nomenklatura tohoto společenstva není uspokojivě vyřešena. Juraszek (1927) popsal z písečných dun u Varšavy podobnou asociaci <i>Cladonio sylvaticae-Callunetum vulgaris</i>, ve které se oproti českým porostům vyskytují také psamofyty, jako např. <i>Corynephorus canescens</i>. Je možné, že české porosty s dominantní <i>Arctostaphylos uva-ursi</i> by mohly být chápány jako samostatná asociace, nedostatek fytocenologických snímků však nedovoluje takové rozhodnutí učinit.
TEF;;;Svaz <i>Genisto-Vaccinion</i> zahrnuje vřesoviště, ve kterých se často vyskytuje nebo i dominuje vřes obecný (<i>Calluna vulgaris</i>), konstantně je však zastoupena borůvka (<i>Vaccinium myrtillus</i>) a často i brusinka (<i>V. vitis-idaea</i>). Na rozdíl od subatlantského vřesu, který je u nás poměrně odolný vůči dočasnému vyschnutí půdy v létě, ale v zimě občas vymrzá, mají obě brusnice boreokontinentální areál s centrem v biomu eurosibiřské tajgy, přičemž brusinka je vázána na kontinentálnější oblasti než borůvka. Tomu odpovídá také rozšíření a ekologické nároky brusnic ve střední Evropě. Borůvka je vázána na srážkově bohatší, ale chladnější oblasti, kde v létě půda vysychá spíše málo a v zimě se vytváří dlouhotrvající sněhová pokrývka. Brusinka o něco lépe než borůvka snáší letní sucho a zimní mrazy. V sušších oblastech rostou obě brusnice spíše na severních svazích s akumulací surového humusu nebo se vyskytují v podrostu lesa, ale ne na otevřených plochách mimo les. Proto vřesoviště s brusnicemi téměř scházejí v nížinách a nižších pahorkatinách České republiky, stejně jako v nížinách východního Německa a Polska (Schubert 1960). Výjimkou jsou jen stinné a relativně vlhké skalnaté svahy v říčních údolích a pískovcových skalních městech.</p><p class=zalomeni>Brusnicová vřesoviště jsou hojně rozšířena v hercynských středohořích západní a střední Evropy od francouzského Centrálního masivu přes Vogézy, Schwarzwald a další pohoří jižního Německa až po Český masiv (Schaminée et al. 1993), běžná jsou však i v Karpatech (Krajina 1933, Sillinger 1933). V Alpách se vyskytují podobná společenstva, jsou však obohacena o alpínské nebo arkticko-alpínské druhy, např. <i>Empetrum nigrum</i> s. l.<i>, Rhododendron ferrugineum</i> a <i>Vaccinium gaultherioides,</i> a proto se zpravidla řadí do třídy arkticko-alpínské keříčkové vegetace <i>Loiseleurio-Vaccinietea</i> (Grabherr in Grabherr & Mucina 1993: 447&ndash;467).</p><p class=zalomeni>Brusnicová vřesoviště jsou druhově chudá společenstva, v nichž se kromě keříčků vyskytuje jen malé množství acidofilních bylin, poměrně hojně zastoupeny jsou však mechorosty a lišejníky. Jde o vegetaci jak přirozenou, tak sekundární. Přirozeně se vyskytují na velkých plochách v subalpínském stupni hercynských pohoří a také na skalních hranách, teráskách a strmých drolinách v lesnaté krajině montánního až vyššího kolinního stupně, kde zpravidla navazují na acidofilní reliktní bory, acidofilní bučiny a acidofilní doubravy, případně tvoří přirozená lemová společenstva těchto lesů. Sekundární brusnicová společenstva jsou hojně rozšířena na pasekách, okrajích lesa a dalších odlesněných stanovištích a mají zpravidla velmi podobné druhové složení jako společenstva přirozená. Vzhledem k jejich druhové chudosti je však nelze s použitím floristických kritérií navzájem odlišit. Z hlediska ochrany přírody však přirozená brusnicová vřesoviště představují cenný vegetační typ reliktního charakteru, který zasluhuje ochranu.
TFA;;;Svaz <i>Corynephorion canescentis</i> zahrnuje rozvolněné trávníky vátých písků subatlantského rozšíření. Dominantním druhem je trsnatá obligátně psamofytní tráva paličkovec šedavý (<i>Corynephorus canescens</i>), doprovázená dalšími převážně acidofilními psamofyty, např. jednoletými druhy <i>Filago minima</i> a <i>Spergula morisonii</i> nebo vytrvalou mateřídouškou úzkolistou (<i>Thymus serpyllum</i> s. str.)<i>.</i> Velmi nápadně jsou zastoupeny mechy, zejména akrokarpní druhy <i>Ceratodon purpureus</i> a <i>Polytrichum piliferum</i>, a keříčkovité lišejníky, nejčastěji různé druhy rodu <i>Cladonia</i>.</p><p class=zalomeni>Jde o vegetaci písečných dun a volných písčitých substrátů, které jsou obnažovány větrnou erozí nebo antropickým narušováním. Všechny oblasti vátých písků v České republice obsahují písky křemité s velmi malým obsahem až absencí vápníku, neboť vznikly aluviální a zpravidla následnou eolickou sedimentací v nivách řek pramenících v silikátových pohořích, případně v severních Čechách i lokálním zvětráváním nevápnitých křídových pískovců. Původně zastoupená vápnitá příměs písků byla silně vymyta v průběhu mladšího holocénu. Proto na našem území převládají acidofilní druhy a nevyskytují se bazifilní psamofyty, charakteristické např. pro písky v Podunají nebo Porýní (Volk 1931, Stanová in Valachovič et al. 1995: 119&ndash;127, Borhidi 2003).</p><p class=zalomeni>Pro rostliny představuje obnažený písek dosti extrémní prostředí. V povrchových vrstvách dochází v létě k denním výkyvům teploty v řádu několika desítek stupňů, ačkoli již v malé hloubce pod povrchem je vlivem špatné tepelné vodivosti písku teplota poměrně stálá. Limitujícím ekologickým faktorem je však hlavně sucho, dané především malou schopností písku zadržovat vodu a zvýrazněné polohou našich písčin převážně v nížinách s vyššími průměrnými ročními teplotami (8&ndash;9,5&deg;C) a malými úhrny srážek (450&ndash;600 mm). K vlivu sucha přistupuje odfoukávání písku od kořenů rostlin na některých místech a zasypávání nadzemních částí rostlin na jiných místech. Písek je snadno disturbován, pouhý sešlap čechrá jeho povrch a vytrhává celé rostliny. Nezanedbatelný není ani nedostatek živin, které při absenci jílovitých částic nemají být v písku jak zachycovány a jsou rychle vymývány.</p><p class=zalomeni>Zatímco na pobřeží Severního nebo Baltského moře je svaz <i>Corynephorion canescentis</i> přirozenou vegetací tzv. šedých dun a tvoří stadium primární sukcese na dunách (Ellenberg 1996), v České republice je jeho výskyt určen převážně lokálními disturbancemi písčitých podkladů. Centrem rozšíření této vegetace jsou u nás přesypy vátých písků o rozloze do několika desítek km&sup2;. V měřítku těchto velkých lokalit se vegetace svazu <i>Corynephorion</i> udržovala po většinu holocénu, ovšem dílčí porosty o velikosti stovek až tisíců čtverečních metrů existovaly jen po desítky, nejvýše stovky let a pak opět zanikaly sukcesí nebo účinkem nových silných disturbancí. Mozaika rozvolněných acidofilních doubrav, borodoubrav, otevřených písčin na vrcholech přesypů a jiných typů travinné vegetace snadno podléhá změnám, při nichž se uplatňuje větrná eroze a akumulace, požáry, pastva vedoucí až k úplné devastaci vegetace a uvolnění písčitého podkladu. V této pohyblivé mozaice se les nikdy plně nezapojil a psamofilní trávníky se udržovaly trvale. Tím se vysvětluje zdánlivý rozpor mezi uváděnou reliktností některých druhů, např. <i>Astragalus arenarius, Dianthus arenarius</i> a <i>Jurinea cyanoides</i> (Slavík in Hejný et al. 1988: 65&ndash;102), a sukcesní nestabilitou naprosté většiny současných porostů.</p><p class=zalomeni>Dnešní poměrně drobné a lokální přesypy jsou pozůstatkem dun vzniklých v glaciálu, které pak během holocénu podléhaly postupné stabilizaci, morfologické destrukci, obohacení písku hlinitými a jílovitými částicemi, a sukcesi. Tento proces byl ovšem nerovnoměrný a s četnými výkyvy, což souvisí i s nestabilitou písečných biotopů. Podobně jako suché trávníky prodělala tato vegetace pravděpodobně velký rozvoj v polootevřené krajině nejstaršího holocénu a naopak ustoupila ve středním holocénu, kdy teplé a vlhké klima podporovalo vývoj půd a sukcesi k lesu. Už tehdy však rozvolňování lesa a udržování nebo vznik otevřených ploch podporoval člověk, ať už požáry, nebo později pastvou, a proto pravděpodobně během mladšího pravěku došlo k obnově lokalit této vegetace. Například ve středním Polabí ukazují pylové analýzy náhlé silné šíření borovice lesní (<i>Pinus sylvestris</i>), což odpovídá rozvoji oligotrofních borových doubrav na úkor humózních listnatých lesů (Pokorný 2005). Tehdejší ochlazení a zvlhčení klimatu a acidifikace půd pravěpodobně způsobily ústup bazifilních kontinentálních druhů reliktního rázu a naopak podpořily šíření oceanických druhů, zejména paličkovce šedavého (<i>Corynephorus canescens</i>)<i>.</i> Ty ovšem mohly být u nás přítomny už mnohem dřív, soudě podle jiných druhů subatlantského rozšíření, jako je <i>Calluna vulgaris</i> (Sádlo et al. 2005). Jejich hlavním biotopem v raném holocénu byly pravděpodobně rozsáhlé štěrkopískové plochy v nivách velkých řek, kde se udržovaly poměrně vyrovnané teploty i vlhkost.</p><p class=zalomeni>Maximálního rozšíření dosáhly tyto trávníky pravděpodobně v době největšího odlesnění krajiny ve druhé polovině 18. století, pak ale byly písky záměrně zalesňovány a volných ploch výrazně ubylo (Šmarda 1961a). Pokud nejsou písky i na volných plochách mechanicky narušovány, např. na pastvinách, vojenských cvičištích nebo v okolí pískoven, dochází k postupnému šíření vytrvalých travin a širokolistých bylin a ústupu obligátních psamofytů včetně <i>Corynephorus canescens.</i> Často však lze opětovným narušením tuto vegetaci snadno obnovit.</p><p class=zalomeni>Svaz <i>Corynephorion</i> je poměrně hojně rozšířen v nížinách od severní Francie (Julve 1993) přes Německo (Pott 1995) po Polsko (Matuszkiewicz 2001), zasahuje ale i do východní Anglie, jižního Švédska a na Ukrajinu (Vicherek 1972). Směrem na jihovýchod od našeho území se vyskytuje hojněji v Borské nížině na západním Slovensku (Krippelová & Krippel 1956, Stanová in Valachovič et al. 1995: 109&ndash;116) a také v oblastech s kyselými písky v Maďarsku (Borhidi 1956, 1958, 2003)<i>.</i> V západní části areálu jsou hojnější druhy subatlantského rozšíření, kromě <i>Corynephorus canescens</i> např. také <i>Filago minima, Spergula morisonii, S. pentandra</i> a <i>Teesdalia nudicaulis,</i> zatímco v kontinentálnějším Polsku, východním Německu a také v České republice se postupně objevují i některé subkontinentální druhy sarmatského rozšíření, např. <i>Thymus serpyllum</i> a <i>Veronica dillenii</i>. V České republice se tato vegetace vyskytuje hojněji v Polabí, na Dokesku a Hodonínsku, vzácně i jinde.</p><p class=zalomeni>Vicherek (in Moravec et al. 1995: 87) uvádí z území České republiky svaz <i>Koelerion glaucae</i> Volk ex Klika 1935 (správné datum má být 1934), popsaný z vápnitých písků ve středním Porýní, kde rostou různé bazifilní druhy kontinentálního nebo submediteránního rozšíření (např. <i>Alyssum montanum, Euphorbia seguieriana, Fumana procumbens</i> a <i>Kochia laniflora</i>), a to včetně některých kontinentálních druhů rostoucích v polabské asociaci <i>Festuco psammophilae-Koelerietum glaucae</i>, např. <i>Helichrysum arenarium, Jurinea cyanoides</i> a <i>Koeleria glauca</i> (Volk 1931, Korneck in Oberdorfer 1993a: 13&ndash;85). Tento svaz je tradičně interpretován jako kontinentální vegetace neutrálních až bazických písků sarmatské oblasti (Vicherek 1972, Matuszkiewicz 2001). I když se v Polabí vyskytují některé sarmatské druhy, např. <i>Astragalus arenarius, Dianthus arenarius</i> a <i>Jurinea cyanoides</i>, jde vesměs o velmi vzácné až ojedinělé výskyty (Čeřovský et al. 1999) a kyselá reakce písků způsobuje, že celkové druhové složení této vegetace u nás spadá do rozsahu variability svazu <i>Corynephorion.</i>
TFB;;;Svaz <i>Thero-Airion</i> zahrnuje vegetaci drobných terofytů na minerálně chudých propustných pokladech. Vůdčí ekologickou skupinou svazu jsou psamofilní a acidofilní terofyty subatlantského až submediteránního rozšíření. Jsou to jarní efeméry (např. <i>Spergula morisonii</i> a <i>Teesdalia nudicaulis</i>) nebo druhy končící své vegetační období před polovinou léta (druhy rodů <i>Aira</i>, <i>Filago</i>, <i>Scleranthus</i> a <i>Vulpia</i>). Mimo Českou republiku jsou jako diagnosticky významné druhy svazu dále uváděny např. <i>Hypochaeris glabra, Moenchia erecta, Nardurus lachenalii, Ornithopus perpusillus, Sagina ciliata</i> a <i>Trifolium striatum</i> (Korneck in Oberdorfer 1993a: 13&ndash;85). Mimo jmenovanou skupinu acidofilních jednoletek se v porostech uplatňují efemérní druhy se širší stanovištní vazbou (např. <i>Arabidopsis thaliana</i> a <i>Erophila verna</i>), krátkověké ruderální druhy (např. <i>Bromus tectorum</i> a <i>Conyza canadensis</i>) a vytrvalé druhy. Ty příslušejí zejména k vegetaci trávníků a zahrnují acidofilní psamofyty, jako je <i>Corynephorus canescens</i>, acidofilní a acidotolerantní druhy s širší stanovištní vazbou (např. <i>Avenella flexuosa</i> a <i>Festuca rubra</i> agg.) a na živiny méně náročné druhy ruderálních a antropogenních stanovišť (např. <i>Elytrigia repens</i> a <i>Lolium perenne</i>). Vytrvalé druhy v porostech představují buď pozůstatky předchozí vegetace před disturbancí, nebo naopak indikují postupující sukcesi. Podobnou indikační hodnotu má i přítomnost mechového patra.</p><p class=zalomeni>Společenstva svazu <i>Thero-Airion</i> jsou pionýrskou vegetací čerstvě narušených podkladů. Osídlují širokou škálu stanovišť od téměř přirozených po synantropní. Substrátem bývá písek nebo štěrkopísek, vzácněji i písčité rozpady granitoidů, kamenité půdy náspů a kamenolomů, štěrkové nebo škvárové antropogenní substráty železničních svršků, navážek apod. Tyto substráty jsou primárně chudé živinami, ale bývají druhotně obohaceny dusíkem a snad i fosforem, což se odráží v podílu rumištních druhů a v poloruderálním rázu porostů. Porosty bývají často ovlivněny periodickým sešlapem nebo přejížděním vozidly.</p><p class=zalomeni>Svaz se nejhojněji vyskytuje v subatlantsky laděných částech severozápadní Evropy: hojně je zastoupen například v Irsku (White & Doyle 1982), Nizozemí (Weeda et al. in Schaminée et al. 1996: 61&ndash;144), Německu (Korneck in Oberdorfer 1993a: 13&ndash;85), Polsku (Matuszkiewicz 2001) a Švédsku (Dierssen 1996). Vzácnější je v Rakousku (Mucina & Kolbek in Mucina et al. 1993a: 493&ndash;521), České republice, na Slovensku (Valachovič & Maglocký in Valachovič et al. 1995: 85&ndash;106), v Maďarsku (Borhidi 2003) a Rumunsku (Sanda et al. 1999). Také v České republice má optimum v oceanicky ovlivněných částech Čech, zejména v chladnějších a vlhčích, výše položených částech České tabule (např. Českolipsko a Dokesko) a na Třeboňsku, zasahuje však i do dosti kontinentálních a suchých oblastí, jako je střední Polabí a Hodonínsko.</p><p class=zalomeni>Ve střední Evropě je historický základ této vegetace patrně přirozený, vázaný na narušovaná místa primárně otevřených písčin. Vzhledem k subatlantským areálům diagnostických druhů je ovšem na území České republiky pravděpodobné poměrně pozdní šíření této vegetace. Je možné, že k němu došlo teprve v prostředí kulturní krajiny s rozvojem sekundárních biotopů. Sama <i>Vulpia myuros</i> je pokládána za archeofyt (Pyšek et al. 2002), avšak jen na základě nepřímých indicií. Důležitým faktorem podporujícím šíření této vegetace byla také acidifikace velkých území v druhé polovině holocénu.</p><p class=zalomeni>Většina výskytů je v současnosti vázána na biotopy sekundárního bezlesí. Polopřirozeného rázu jsou např. výskyty na okrajích písečných přesypů nebo na skalních plotnách. Při tradičním způsobu novověkého využívaní krajiny tato vegetace rostla např. na okrajích cest a pěšin, v selských lůmcích, na štěrkových deponiích cestářů, v dobytčích průhonech, na souvratích polí, kde se stýkala s oligotrofními typy plevelové vegetace, na mladých úhorech, kamenných snosech a vypásaných terasových mezích, v erozních rýhách, na silně vypasených místech na pastvinách s mělkou půdou, rozvolněných okrajích borových či březových remízků, periferiích obcí, hřbitovech nebo záhrabištích mršin často zakládaných právě na písečných přesypech. Tyto maloplošné výskyty v současnosti silně ustupují. Udržují se hlavně v oblastech výskytu pískovců a terasových písků, zatímco na velkých územích tvrdých silikátových hornin vymizely. Jako refugia této vegetace nabývají dnes na významu velkoplošné a dlouhodobě silně disturbované lokality, jako jsou pískovny. Hlavní příčinou zániku maloplošných výskytů je eutrofizace a nedostatek disturbancí, které vedou k sukcesi otevřených ploch a vzniku hlubšího půdního horizontu. Příhodné biotopy sice místy vznikají i dnes, ale příslušné druhy se na ně již nemají odkud rozšířit.
TFC;;;Svaz <i>Armerion elongatae</i> zahrnuje druhově dosti pestré rozvolněné až uzavřené trávníky na písčitých půdách, převážně sarmatského a okrajově i panonského rozšíření. Fyziognomii porostů určují kostřavy a psinečky (<i>Festuca brevipila, F. ovina</i>, <i>Agrostis capillaris</i> a <i>A. vinealis,</i> vzácněji <i>Festuca psammophila, F. rubra</i> agg., <i>F. rupicola</i> a <i>F. vaginata</i> subsp. <i>dominii</i>). Nejběžnější z nich, <i>Festuca brevipila</i>, se dosti hojně vyskytuje na píscích v sarmatské oblasti, tj. ve východním Německu a Polsku, a v České republice má atlantskou tendenci. Kromě travin se pravidelně vyskytují vytrvalé hemikryptofyty (např. <i>Hypochaeris radicata</i>), terofyty včetně efemér (např. <i>Cerastium semidecandrum</i> a <i>Trifolium arvense</i>), mechy (např. <i>Ceratodon purpureus</i>) a lišejníky (např. druhy rodu <i>Cladonia</i>). V porostech se kombinují taxony psamofilní (<i>Armeria vulgaris</i> subsp. <i>vulgaris, Corynephorus canescens, Filago arvensis, Stipa borysthenica, Thymus serpyllum</i> aj.), druhy suchých trávníků (<i>Artemisia campestris, Dianthus carthusianorum</i> s. l.<i>, Koeleria macrantha, Potentilla arenaria, Verbascum phoeniceum, Veronica prostrata</i> aj.) a převažující suchomilné acidotolerantní druhy s širokou ekologickou valencí (<i>Anthoxanthum odoratum, Hieracium pilosella, Plantago lanceolata, Potentilla tabernaemontani, Rumex acetosella, Trifolium arvense</i> aj.). Běžná je také příměs druhů ruderálních (např. <i>Carex hirta</i>) a lučních (např. <i>Poa pratensis</i> s. l.). Pestré skladbě odpovídá hraniční postavení svazu mezi svazy <i>Corynephorion canescentis</i>, <i>Hyperico perforati-Scleranthion perennis</i> a <i>Koelerio-Phleion phleoidis</i>, případně také <i>Festucion vaginatae</i>. Dosud však neexistuje žádná fytocenologická práce se srovnávací analýzou druhového složení svazů <i>Hyperico perforati-Scleranthion perennis</i> a <i>Arabidopsion thalianae</i> na jedné straně a svazu <i>Armerion elongatae</i> na straně druhé.</p><p class=zalomeni>Vegetace svazu <i>Armerion elongatae</i> je ostrůvkovitě rozšířena v nižších polohách střední Evropy na písčitých podkladech, jako jsou váté a terasové písky (Pott 1995), ale okrajově i písčité rozpady hlubinných vyvřelin. V sukcesi často navazuje na pionýrská společenstva svazu <i>Corynephorion canescentis</i>, která osídlují extrémnější stanoviště. Historicky má základ ve staroholocénní psamofilní vegetaci přirozeného bezlesí a později byla převážně udržována jako součást písčitých pastvin v kulturní krajině. V České republice se tato vegetace hojněji vyskytuje v Polabí, na Dokesku, Třeboňsku a Hodonínsku.</p><p class=zalomeni>Kolbek & Vicherek (in Moravec et al. 1995: 88&ndash;92) uvádějí z České republiky sedm asociací tohoto svazu, z nichž <i>Diantho serotini-Festucetum vaginatae</i> Klika 1934 řadíme do svazu <i>Festucion vaginatae</i> a tři asociace sarmatského rozšíření popsané z Německa, <i>Diantho deltoidis-Armerietum elongatae</i> Krausch 1959, <i>Thymo angustifolii-Festucetum ovinae</i> Tüxen (1928) 1937 a <i>Armerio-Festucetum</i> Knapp ex Hohenester 1960, nelze na základě fytocenologických snímků z České republiky vzájemně odlišit. Členění na více drobných asociací není přijímáno ani v současné německé literatuře (Pott 1995, Rennwald 2000, Schubert in Schubert et al. 2001: 291&ndash;307, Dengler in Berg et al. 2004: 301&ndash;326), která většinou rozlišuje dvě asociace, a to <i>Diantho deltoidis-Armerietum elongatae</i> Krausch ex Pötsch 1962 na bázemi chudších půdách s menším zastoupením kontinentálních stepních druhů a <i>Sileno otitae-Festucetum brevipilae</i> Libbert 1933 corr. Kratzert et Dengler 1999, ve kterém dominuje <i>Festuca brevipila</i> (Kratzert & Dengler 1999) a současně jsou přimíšeny některé kontinentální stepní druhy. V České republice nelze rozlišit ani tyto dvě asociace, a proto je zařazujeme do jediné sarmatské asociace, pro kterou používáme starší jméno <i>Sileno otitae-Festucetum brevipilae</i> Libbert 1933 corr. Kratzert et Dengler 1999.
TFD;;;Svaz <i>Hyperico-Scleranthion</i> zahrnuje acidofilní, mírně teplomilná a xerofilní společenstva na mělkých vysychavých půdách a zvětralinách tvrdých silikátových hornin kyselé reakce, převážně granitoidů a krystalických nebo sedimentárních břidlic (Moravec 1967). Vyskytuje se v relativně suchých pahorkatinách až podhůřích s průměrnými ročními teplotami 7&ndash;8,5 &deg;C a srážkovými úhrny 500&ndash;650 mm. V těchto územích převažují na podobných stanovištích vytrvalé druhy, jednak suchomilné acidofyty (<i>Festuca ovina, Jasione montana, Scleranthus perennis</i> aj.), jednak acidotolerantní druhy s velmi širokou ekologickou valencí (<i>Campanula rotundifolia, Hieracium pilosella, Pimpinella saxifraga, Plantago lanceolata, Thymus pulegioides</i> aj.). Tyto druhy jsou sdíleny s řadou dalších společenstev kulturní krajiny, např. s ovsíkovými loukami svazu <i>Arrhenatherion elatioris,</i> mezofilními pastvinami svazu <i>Cynosurion cristati,</i> suchými trávníky svazu <i>Koelerio-Phleion phleoidis</i> a smilkovými trávníky svazu <i>Violion caninae</i>. Podobné druhové složení mají i trávníky písčin svazu <i>Armerion elongatae</i>, kde se však vyskytuje více psamofilních druhů a vzhledem k poloze většiny písčin v nižších polohách je v nich také zastoupeno více druhů suchých trávníků. V porostech svazu <i>Hyperico-Scleranthion</i> jsou v různé míře přítomny mechorosty, lišejníky, efemérní i déle vegetující terofyty a konečně hemikryptofyty a keříčky. V teplých pahorkatinách se na podobných stanovištích vyskytují teplomilné stepní druhy a vegetace odpovídá svazu <i>Koelerio-Phleion phleoidis</i>, naopak ve srážkově bohatších podhorských a horských oblastech jsou více zastoupeny druhy smilkových trávníků svazu <i>Violion caninae</i>. Historicky má svaz <i>Hyperico-Scleranthion</i> základ v přirozeném bezlesí skalních hran. Většina dnešních porostů však vznikla sekundárně po odlesnění, případně i po svahové erozi, a je udržovaná pastvou zvěře a dobytka.</p><p class=zalomeni>Svaz je rozšířen v Českém masivu a patrně zasahuje též do hercynských pohoří Německa, kde jej však tamní autoři nerozlišují nebo jej vymezují poněkud odlišně (Dengler in Berg et al. 2004: 301&ndash;326), případně je synonymizován se svazem <i>Armerion elongatae</i>, resp. <i>Plantagini-Festucion</i> (Rennwald 2000). Vyskytuje se i v jižní části Západních Karpat, kde do něj spadají acidofilní společenstva na bázemi chudých třetihorních vulkanitech (Valachovič & Maglocký in Valachovič et al. 1995: 85&ndash;106, Borhidi 2003) a je udáván také z Rumunska (Sanda et al. 1999). Z České republiky uvádějí Kolbek & Vicherek (in Moravec et al. 1995: 88&ndash;92) v tomto svazu celkem sedm asociací, z nichž většina se svým floristickým složením do značné míry překrývá. <i>Hypno tamariscini-Festucetum duriusculae</i> Sýkora 1937 z údolí Vltavy v jižních Čechách zahrnuje floristicky nepříliš dobře vyhraněný lokální typ vegetace na přechodu mezi svazy <i>Hyperico-Scleranthion</i> a <i>Alysso-Festucion pallentis</i>, který v tomto přehledu nerozlišujeme jako samostatnou asociaci.
TFE;;;Svaz <i>Arabidopsion thalianae</i> zahrnuje maloplošnou rozvolněnou vegetaci jarních efemér, sukulentů, mechorostů a lišejníků na mělkých půdách kolem silikátových skalních výchozů v teplých oblastech. Je rozšířen zejména v kolinním stupni hercynských pohoří střední Evropy od francouzského Centrálního masivu po Český masiv (Korneck 1975), vyskytuje se však i v suchých údolích švýcarských Alp (Korneck 1975) a v jižní části Západních Karpat (Valachovič & Maglocký in Valachovič et al. 1995: 85&ndash;106). Druhou oblastí výskytu jsou nížiny od severozápadní Francie (Korneck 1975) po východní Německo (Passarge 1964). Výskyt v České republice spadá do oblastí s průměrnými teplotami 7,5&ndash;8,5 &deg;C a ročními srážkovými úhrny kolem 550 mm.</p><p class=zalomeni>V České republice rozlišujeme jediné společenstvo tohoto svazu, <i>Festuco-Veronicetum dillenii</i>. Kolbek & Vicherek (in Moravec et al. 1995: 88&ndash;92) dále uvádějí <i>Veronico vernae-Poëtum bulbosae</i> Moravec 1967, které neobsahuje náročnější teplomilné druhy a které považujeme za synonymní s asociací <i>Polytricho piliferi-Scleranthetum perennis</i> Moravec 1967 ze svazu <i>Hyperico perforati-Scleranthion perennis</i>, a <i>Arabidopsietum thalianae</i> Sissingh 1942, které je patrně nevyhraněnou asociací bez dobrých diagnostických druhů.
TFF;;;Svaz <i>Alysso-Sedion</i> zahrnuje vegetaci jarních efemér, sukulentů, mechorostů a lišejníků na mělkých, bázemi dobře zásobených, především karbonátových půdách v teplých oblastech. Kombinaci efemérních druhů, sukulentů, mechů a lišejníků často nacházíme i v drobných porostních mezerách suchých trávníků; pokud však na ploše převládají vytrvalé druhy třídy <i>Festuco-Brometea</i>, chápeme tyto výskyty jen jako synuzii ve společenstvech této třídy.</p><p class=zalomeni>Areál svazu zahrnuje zejména vápencová předhůří alpských, karpatských a balkánských horstev (Korneck 1975, Julve 1993, Valachovič & Maglocký in Valachovič et al. 1995: 85&ndash;106, Sanda et al. 1999, Borhidi 2003), jde tedy obecně o vegetaci perialpidského rozšíření. Velmi podobná vegetace se vyskytuje na bazických substrátech v jižní Skandinávii a Pobaltí, kde je řazena do samostatného svazu <i>Tortello tortuosae-Sedion albi</i> Hallberg ex Dengler et Löbel in Dengler et al. 2006 (Dengler et al. 2006b). Naproti tomu nejsou tato společenstva udávána ze stepních nížin východní Evropy (Solomakha 1996), kde je pravděpodobně nahrazují jiné vegetační typy. Této charakteristice odpovídají i areály diagnostických druhů svazu, které většinou zahrnují teplejší část západní a střední Evropy a celkově mají subatlantickou a montánní tendenci, ačkoli jednotlivě mohou přesahovat přes balkánská pohoří i do západní Asie nebo přes Karpaty do východní Evropy. V České republice jsou společenstva svazu <i>Alysso-Sedion</i> vázána především na vápencová území, částečně též na bazické výlevné vyvřeliny v termofytiku a teplém mezofytiku. Osídlují zde převážně mělké kamenité půdy, naopak vzácná jsou na hlubších půdách měkkých, jílovitých, třebaže vápnitých hornin, jako jsou slínovce, spraše nebo vápnitý flyš. Lokality se nacházejí v oblastech s průměrnými teplotami 7,5&ndash;8,5 &deg;C a ročními srážkovými úhrny kolem 550 mm.</p><p class=zalomeni>Druhy svazu <i>Alysso-Sedion</i> u nás během většiny holocénu pravděpodobně přežívaly hlavně jako synuzie v suchých trávnících, kdežto samostatná společenstva tvořily jen příležitostně na extrémních stanovištích. Historie vegetace tohoto svazu je tedy do značné míry odvozena od historie trávníků a souvisí s tzv. stepní otázkou (Ložek 1971, Sádlo et al. 2005).</p><p class=zalomeni>Kolbek & Vicherek (in Moravec et al. 1995: 88&ndash;92) udávají z území České republiky výskyt šesti asociací tohoto svazu, z nichž některé se svým druhovým složením překrývají a považujeme je za synonymní, zatímco jiné byly popsány ze zahraničí a nikdy od nás nebyly doloženy, zčásti patrně pro svoji nevýraznou diferenciaci od jiných asociací (<i>Poo badensis-Allietum senescentis</i> Gauckler 1967, <i>Sempervivetum soboliferi</i> Korneck 1975).
TGA	;;;	Svaz <i>Festucion vaginatae</i> zahrnuje panonské písečné stepi s dominancí kostřavy pochvaté (<i>Festuca vaginata</i>), které jsou typicky vyvinuty a hojně rozšířeny ve Velké Uherské nížině (de Soó 1929, Borhidi 1956, 1958, 2003) a směrem na severozápad zasahují do východní části Dolních Rakous, na slovenské Záhorie a na jižní Moravu. Jde o vegetaci na píscích kyselé až bazické reakce. Na kyselých píscích, které se nacházejí na Hodonínsku a v přilehlé části Slovenska, se uplatňují také subatlantské druhy svazu <i>Corynephorion canescentis</i> a vegetace má přechodné postavení mezi těmito dvěma svazy. V České republice je svaz zastoupen jedinou asociací <i>Diantho serotini-Festucetum vaginatae.</i>
THA;;;Svaz <i>Alysso-Festucion pallentis</i> zahrnuje vegetaci výslunných, většinou jižně orientovaných skalních výchozů i strmých skalních stěn na tvrdých, kyselých i bazických silikátových horninách nebo na vápencích. V nejteplejších a nejsušších oblastech na těchto substrátech rostou teplomilné a suchomilné druhy, které se jinak běžně vyskytují v suchých trávnících. Na rozdíl od typických suchých trávníků jsou však tyto porosty rozvolněnější a zpravidla v nich dominuje nebo je alespoň výrazně zastoupena trsnatá úzkolistá kostřava sivá (<i>Festuca pallens</i>). Vedle ní se vyskytují další hemikryptofyty, ale často i jarní efeméry a nízké chamaefyty včetně sukulentních, jako je <i>Sedum album</i>. Většina druhů roste na mělkých akumulacích půdy na skalních teráskách nebo na zvětralém povrchu hornin, současně se však vyskytují také druhy přizpůsobené růstu ve skalních štěrbinách, jako je tařice skalní (<i>Aurinia saxatilis</i> subsp. <i>arduini</i>), nebo i drobné kapradiny, především rodu <i>Asplenium</i>. Některé z těchto rostlin (např. <i>Artemisia campestris, Aurinia saxatilis</i> subsp. <i>arduini</i> a <i>Galium glaucum</i>) mají až několikametrové kořeny pronikající za vodou hluboko do skály. Opačnou strategii mají zmíněné skalní kapradiny a trávy s hustým plstnatě větveným kořáním, které vyplňuje štěrbinu blízko u jejího ústí a přijímá kondenzační vodu při rychlém večerním ochlazování skály. Kapradiny skalních štěrbin jsou však typické spíše pro druhově chudou vegetaci třídy <i>Asplenietea trichomanis.</i> V chladnějších nebo vlhčích oblastech ustupují druhy suchých trávníků a vegetace analogických stanovišť tam odpovídá právě této třídě.</p><p class=zalomeni>Z ekologického hlediska jde o extrémní stanoviště s nedostatkem vláhy, která je rostlinám k dispozici jen krátkou dobu po deštích. Za horkých slunných dnů jsou zde rostliny vystaveny vlivům vysokých teplot, zatímco v zimě jsou obvykle bez sněhové pokrývky, a tedy ovlivněny mrazem. Nezanedbatelné není ani narušování porostů silnými větry a vodní erozí.</p><p class=zalomeni>Horniny, na nichž se tato vegetace vyskytuje, jsou tvrdé, odolné vůči zvětrávání, ale mají různý chemismus. Jde o vápence, bazické silikáty, jako jsou čediče a spility, ale také o minerálně chudé silikáty. Chemismu horniny odpovídá půdní reakce, která se pohybuje od mírně bazické po kyselou.</p><p class=zalomeni>Na strmějších skalách a skalních hranách, neumožňujících růst stromů, jde o dlouhodobě stabilní přirozenou vegetaci, která zde nepochybně existovala v podobném druhovém složení už od nejstaršího holocénu. V době ledové tato vegetace patrně rostla na tehdy běžných kamenitých svazích, zatímco samotné skalní srázy měly natolik extrémní ekologické podmínky, že byly pravděpodobně bez cévnatých rostlin. Po odlesnění krajiny se však tato vegetace rozšířila i na skalnatá místa se smýceným lesem a erodovanou půdou, kde byla udržována extenzivní pastvou koz nebo ovcí.</p><p class=zalomeni>Velká část teplomilných a suchomilných druhů svazu <i>Alysso-Festucion pallentis</i> má středoevropské areály a tomu odpovídá také rozšíření tohoto svazu, který je hojněji zastoupen zejména na obvodech hercynských pohoří střední Evropy v Německu (Mahn 1965, Korneck in Oberdorfer 1993a: 13&ndash;85), na jihovýchodním okraji Malopolské vrchoviny v jihovýchodním Polsku (Kozłowska 1928), v České republice, Rakousku (Mucina & Kolbek in Mucina et al. 1993a: 420&ndash;492) a na vulkanitech severního Maďarska (Csiky 2003), kde však přechází v podobný svaz <i>Asplenio-Festucion pallentis</i> Zólyomi 1936 (Zólyomi 1936, Borhidi 2003, Csiky 2003). V České republice je vegetace svazu <i>Alysso-Festucion pallentis</i> rozšířena hlavně na vulkanických kopcích Českého středohoří a v údolích řek Českého masivu, nejhojněji v údolí Vltavy u Prahy, v údolí Berounky a v říčních údolích jihozápadní Moravy.</p><p class=zalomeni>Němečtí autoři (Korneck 1974, Korneck in Oberdorfer 1993a: 13&ndash;85, Schubert in Schubert et al. 2001: 291&ndash;307, Pott 1995, Rennwald 2000) tuto vegetaci řadí ke třídě <i>Koelerio-Corynephoretea</i>, a to vzhledem k otevřenosti porostů a zastoupení konkurenčně slabých druhů. Svaz <i>Alysso-Festucion pallentis</i> má nepochybně přechodné postavení mezi třídou <i>Festuco-Brometea</i> a svazy <i>Arabidopsion thalianae</i> a <i>Alysso alyssoidis-Sedion</i>, které jsou i v tomto přehledu řazeny do třídy <i>Koelerio-Corynephoretea.</i> Vzhledem k výraznému zastoupení hemikryptofytů typických i pro zapojené suché trávníky třídy <i>Festuco-Brometea</i> však dáváme přednost klasifikaci svazu <i>Alysso-Festucion pallentis</i> do této třídy.</p><p class=zalomeni>Kolbek (in Moravec et al. 1995: 92&ndash;103) rozlišuje ve svazu <i>Alysso-Festucion pallentis</i> podsvazy <i>Alysso-Festucenion pallentis</i> a <i>Potentillo arenariae-Festucenion pallentis</i> Kolbek in Moravec et al. 1983, z nichž první se vyznačuje výskytem na strmých, druhý na mírných svazích. Rozdíly ve floristickém složení mezi těmito podsvazy jsou však nepatrné, a proto toto členění nepřebíráme. Kromě níže uvedených asociací uvádí Kolbek (in Moravec et al. 1995: 92&ndash;103) také asociaci <i>Melico transsilvanicae-Sempervivetum soboliferi</i> Preis in Klika 1939, která je podle originálního popisu obtížně interpretovatelná a zahrnuje mírně ruderalizovanou vegetaci přechodnou mezi svazy <i>Alysso-Festucion pallentis, Arabidopsion thalianae</i> a <i>Alysso alyssoidis-Sedion</i>. Další asociace uváděné v literatuře, které zde nerozlišujeme, zahrnují úzce lokální vegetační typy. Jde jednak o asociace <i>Festuco glaucae-Sedetum acris</i> Firbas 1924 a <i>Minuartio setaceae-Thymetum angustifolii</i> Preis in Klika 1939 z vápnitých pískovců v Hradčanských stěnách (Klika 1939a), jednak o asociaci <i>Euphorbio-Festucetum pallentis</i> (Zlatník 1928) Korneck 1974, označovanou také jménem <i>Asplenio cuneifolii-Festucetum pallentis</i> Zólyomi 1936 corr. Kolbek in Moravec et al. 1995, z hadců u Mohelna (Chytrý & Vicherek 1996).
THB;;;Svaz <i>Bromo-Festucion pallentis</i> sdružuje vegetaci panonských suchých trávníků na výslunných vápencových a dolomitových skalách nebo na mělkých půdách vytvořených na těchto horninách. Porosty jsou nezapojené a jejich dominantou je zpravidla kostřava sivá (<i>Festuca pallens</i>). Charakteristicky jsou zastoupeny druhy submediteránní a perialpínské, jako jsou chamaefyty <i>Draba lasiocarpa, Fumana procumbens</i> a <i>Teucrium montanum,</i> terofyt <i>Hornungia petraea</i> nebo hemikryptofyty <i>Biscutella laevigata, Galium austriacum, Leontodon incanus</i> a <i>Stipa eriocaulis.</i> V zadunajské (tj. západní) části Maďarského středohoří, kde je tato vegetace vyvinuta nejtypičtěji, se v ní vyskytuje několik endemitů, např. <i>Bromus pannonicus</i> a <i>Seseli leucospermum</i>. Kontinentálních stepních druhů je ve srovnání se středoevropskými a jihoevropskými druhy méně; k této skupině patří např. <i>Scorzonera austriaca.</i> Běžně jsou zastoupeny také sukulentní druhy rodů <i>Jovibarba</i> a <i>Sedum</i> a jarní efeméry.</p><p class=zalomeni>Vegetace svazu <i>Bromo-Festucion pallentis</i> je rozšířena v Maďarském středohoří a v dalších pahorkatinách v Maďarsku (Zólyomi 1966, Borhidi 2003), na vápencových a dolomitových obvodech Karpat na jižním Slovensku (Klika 1931b, Maglocký 1979) a v Rumunsku (Coldea 1991), na Hainburských vrších ve východním Rakousku, na vápencových kopcích v Dolních Rakousích severně od Vídně (Eijsink et al. 1978, Mucina & Kolbek in Mucina et al. 1993a: 420&ndash;492) a na Pavlovských vrších na jižní Moravě. Geografickým vikariantem tohoto svazu je svaz <i>Xero-Bromion</i> (Br.-Bl. et Moor 1938) Moravec in Holub et al. 1967, který se vyskytuje na vápencích a vzácněji i na silikátových horninách v podhůřích Alp i hercynských pohoří od jižního Německa po jihovýchodní Francii (Royer 1991, Oberdorfer & Korneck in Oberdorfer 1993a: 86&ndash;180). Oba svazy sdílejí větší množství perialpínských a submediteránních druhů, ve svazu <i>Xero-Bromion</i> však chybí většina kontinentálních druhů, které se vyskytují ve vegetaci svazu <i>Bromo-Festucion pallentis.</i></p><p class=zalomeni>Vegetaci svazu <i>Bromo-Festucion pallentis</i> zařadil Klika (1931b) do šířeji pojatého svazu <i>Seslerio-Festucion glaucae</i> Klika 1931, který kromě společenstev s <i>Festuca pallens</i> na jižních svazích zahrnoval také porosty se <i>Sesleria caerulea</i> na severních svazích. V našem pojetí tyto dva ekologicky i fytogeograficky odlišné typy vegetace řadíme do různých svazů a podle nomenklatorických pravidel nemůže být v tomto případě při rozdělení svazu ponecháno jeho původní jméno. Proto používáme pro svazy vymezené v užším pojetí mladší jména <i>Bromo pannonici-Festucion pallentis</i> Zólyomi 1966 a <i>Diantho lumnitzeri-Seslerion</i> (Soó 1971) Chytrý et Mucina in Mucina et al. 1993.</p><p class=zalomeni>V České republice je svaz <i>Bromo-Festucion pallentis</i> zastoupen pouze asociací <i>Poo badensis-Festucetum pallentis</i> Klika 1931 corr. Zólyomi 1966, která se vyskytuje na Pavlovských vrších. Této asociaci je podobná lokální asociace <i>Medicagini prostratae-Festucetum pallentis</i> Vicherek in Korneck 1974, která byla popsána z vápnitých slepenců v údolí Rokytné a Jihlavy mezi Ivančicemi a Moravským Krumlovem na jihozápadní Moravě (Korneck 1974, Chytrý & Vicherek 1996). Od asociace <i>Poo badensis-Festucetum pallentis</i> se liší absencí některých submediteránních a perialpínských druhů (např. <i>Poa badensis</i> a <i>Teucrium montanum</i>) a naopak výskytem acidofilních druhů (např. <i>Rumex acetosella, Sedum reflexum</i> a <i>Trifolium arvense</i>). Druhovým složením je tato asociace přechodná mezi svazy <i>Bromo-Festucion pallentis</i> a <i>Alysso-Festucion pallentis</i>, vzhledem k úzce lokálnímu výskytu a přechodnému charakteru ji však v tomto přehledu nerozlišujeme.
THC;;;Svaz <i>Diantho-Seslerion</i> zahrnuje zapojené trávníky s dominancí pěchavy vápnomilné (<i>Sesleria caerulea</i>), které se vyskytují v pahorkatinách na severních obvodech Alp, v hercynských pohořích a na obvodech Západních Karpat. Tyto porosty vznikly v době ledové, kdy pěchava vápnomilná, původně druh alpínských trávníků na vápencích a dolomitech, sestoupila do nižších nadmořských výšek. Po oteplení na začátku holocénu pěchava z většiny nížinných lokalit ustoupila a znovu vytvořila trávníky v alpínském stupni vápencových Alp a Karpat. Na některých místech se však její porosty zachovaly na relativně chladných a vlhkých severních svazích na vápencích nebo vzácněji i jiných bazických horninách. Podobný původ jako u pěchavy mají i výskyty dalších alpínských druhů v nižších polohách, které často rostou společně právě s pěchavou. Tradičně se tyto druhy označují jako reliktní dealpiny (Skalický 1990). V Českém masivu jich není mnoho a relativně hojnější jsou jen <i>Biscutella laevigata</i> a <i>Saxifraga paniculata</i>. Naopak v předhůří Alp v jižním Německu a Rakousku nebo Karpat na Slovensku se v pěchavových trávnících vyskytuje dealpinů mnohem více; je to např. <i>Acinos alpinus, Carduus glaucinus, Globularia cordifolia</i> a <i>Polygala amara</i> subsp. <i>brachyptera.</i> Kromě dealpínů v pěchavových trávnících běžně rostou také stepní druhy, jako je <i>Carex humilis, Potentilla arenaria</i> a <i>Sanguisorba minor,</i> a díky vlhčímu mezoklimatu a mírnému zástinu na severních svazích také druhy světlých nížinných lesů, např. <i>Primula veris</i> a <i>Pyrethrum corymbosum</i>. Na skalních výchozech se uplatňují druhy skalních štěrbin, jako je <i>Asplenium ruta-muraria, A. trichomanes</i> a <i>Seseli osseum</i>. Pravidelně je vyvinuto mechové patro, v němž jsou častěji zastoupeny např. <i>Ditrichum flexicaule</i> a <i>Tortella tortuosa.</p><p class=zalomeni>Sesleria caerulea</i> je bazifilní druh, jehož výskyt v alpínském a subalpínském stupni hor je vázán na vápence nebo dolomity. Na těchto horninách roste nejčastěji i v nižších nadmořských výškách, její porosty se však místy vyvíjejí také na bazických až ultrabazických silikátových horninách, jako jsou spility, čediče, diabasy a hadce. Pěchavové trávníky jsou v nižších polohách často vázány na strmé skály, které nebyly nikdy během postglaciálu porostlé zapojeným lesem. Některé porosty jsou však sekundární, vzniklé po odlesnění na mírnějších svazích. Část porostů mohla vzniknout i z rozvolněných lipových, případně dubových lesů se <i>Sesleria caerulea</i> a dalšími dealpínskými druhy v podrostu, které v některých vápencových oblastech vytvářejí s otevřenými pěchavovými trávníky dynamickou mozaiku (Chytrý & Sádlo 1997). Sekundární porosty, pokud nejsou spásány, často zarůstají keři a stromy.</p><p class=zalomeni>Svými volnými trsy pěchava zadržuje půdní částice, které jsou naváty větrem nebo splaveny z horních částí svahů, případně se uvolňují na místě při zvětrávání méně čistých vápenců. Vznikají tak trávníky se stupňovitým mikroreliéfem, kdy se nad trsy pěchavy hromadí půda a pod nimi je mírný stupeň, na který navazuje nižší teráska za dalším pěchavovým trsem (Ellenberg 1996). Velká heterogenita stanovišť v malém prostorovém měřítku způsobuje velkou druhovou bohatost pěchavových trávníků.</p><p class=zalomeni>Areál svazu <i>Diantho-Seslerion</i> zahrnuje severní předhůří Alp, středohory na sever od Alp a předhůří Západních Karpat. Ve Švýcarsku a v jižním a středním Německu se tato vegetace řadí do svazu <i>Xero-Bromion</i> (Br.-Bl. et Moor 1938) Moravec in Holub et al. 1967 (Royer 1987, 1991, Oberdorfer & Korneck in Oberdorfer 1993a: 86&ndash;180, Schubert in Schubert et al. 2001: 307&ndash;320), v němž je oddělována jako samostatná skupina asociací s dominantní <i>Sesleria caerulea</i>. V jihovýchodním Polsku, na Slovensku, v Rakousku a Maďarsku je ve svazu <i>Diantho-Seslerion</i> rozlišováno několik asociací (Kozłowska 1928, Maglocký & Mucina in Mucina & Maglocký 1985: 189&ndash;190, Mucina & Kolbek in Mucina et al. 1993a: 420&ndash;492, Borhidi 2003).</p><p class=zalomeni>V České republice se pěchavové trávníky svazu <i>Diantho-Seslerion</i> vyskytují v Českém krasu, v údolích středočeských řek a v Českém středohoří, v Moravském a Javoříčském krasu, v údolích řek jihozápadní Moravy, na Pavlovských vrších a velmi vzácně i jinde.</p><p class=zalomeni>Kolbek (in Moravec et al. 1995: 92&ndash;103) rozlišil dva podsvazy vegetace pěchavových suchých trávníků, <i>Seslerio-Festucenion pallentis</i> corr. Kolbek in Moravec et al. 1995 pro moravská a slovenská společenstva a <i>Cynancho vincetoxici-Seslerienion calcariae</i> Kolbek in Moravec et al. 1983 pro společenstva středních a severních Čech. Toto schématické členění podle geografických oblastí však neodráží variabilitu pěchavových trávníků, kterou ovlivňují hlavně stanovištní podmínky, zatímco rozdíly mezi českými a moravskými společenstvy z podobných stanovišť jsou velmi malé.
THD;;;Svaz <i>Festucion valesiacae</i> zahrnuje druhově bohaté suché trávníky s dominancí úzkolistých trsnatých travin, zejména kostřavy walliské (<i>Festuca valesiaca</i>), kavylů (<i>Stipa</i>) a ostřice nízké (<i>Carex humilis</i>), které jsou dobře přizpůsobeny letnímu vysychání substrátu (Rychnovská & Úlehlová 1975). Dominanty jsou doprovázeny vytrvalými bylinami a v jarním aspektu se často vyskytují efemérní jednoletky. Tato vegetace má výrazné fenologické optimum mezi polovinou května a polovinou června a v létě velká část nadzemní biomasy usychá. Velká část druhů má kontinentální areály s centrem v panonských, ukrajinských a jihoruských stepích a mnohé z nich dosahují ve střední Evropě západní hranice rozšíření.</p><p class=zalomeni>Tyto suché trávníky se vyskytují v nejteplejších a nejsušších oblastech České republiky, obvykle se srážkovými úhrny pod 550 mm a průměrnými ročními teplotami nad 8 &deg;C. Jsou vázány zpravidla na výslunné, jižně orientované svahy s mělkou až středně hlubokou půdou na bazickém nebo neutrálním podloží, nejčastěji na vápencích, čedičích, vápnitých pískovcích, spraších, spilitech a amfibolitech, v nejsušších oblastech také na kyselejších horninách, jako jsou žuly nebo znělce. Půdy jsou rendziny, pararendziny, rankery nebo černozemě a mezi souvislou půdou někdy ostrůvkovitě vystupuje skalní podloží.</p><p class=zalomeni>Jde o vegetaci složenou z reliktních druhů kontinentálních stepí, které byly v pozdním glaciálu velkoplošně rozšířeny v nížinách a pahorkatinách střední Evropy. Tyto stepi mohly existovat nepřetržitě po celý holocén na strmějších jižně orientovaných svazích v našich nejsušších oblastech, např. na izolovaných čedičových kopcích na Lounsku, jako je Raná a Oblík (Slavíková 1983), nebo na vápencových Pavlovských vrších. Většina současných lokalit je však nepochybně sekundárního původu, vzniklá na místě původních teplomilných doubrav a dlouhodobě udržovaná pastvou, zejména ovcí a koz. Dnes se na většině lokalit nepase s výjimkou těch rezervací, kde je pastva uplatňována jako součást řízené ochranářské péče. Sukcese dřevin je ovšem i při ponechání ladem poměrně pomalá kvůli k suchosti stanoviště. Vegetace svazu <i>Festucion valesiacae</i> má význam především pro ochranu biodiverzity, neboť se v ní vyskytuje mnoho vzácných a ohrožených druhů rostlin i bezobratlých živočichů. Vyžaduje proto ochranářskou péči, zejména odstraňování náletových dřevin a expandujících bylin nebo trav vyššího vzrůstu, které mohou způsobit ústup nízkých stepních druhů (Münzbergová 2001). Vhodným způsobem ochranářské péče je pastva ovcí nebo koz, pozitivně může působit i <i>mírný</i> sešlap porostů výletníky v příměstských oblastech nebo kolem vyhlídkových bodů.</p><p class=zalomeni>Svaz <i>Festucion valesiacae</i> je široce rozšířen v ukrajinských, jihoruských, rumunských a panonských stepích (Royer 1991, Sanda et al. 1999, Borhidi 2003). Jeho souvislý areál končí ve východním Rakousku (Mucina & Kolbek in Mucina et al. 1993a: 420&ndash;492) a ve výběžku panonské oblasti na jižní Moravě. V západní části střední Evropy se vyskytuje jen v izolovaných oblastech ve srážkovém stínu, jejichž klima má kontinentální ráz. Jsou to zejména severní a střední Čechy, povodí řek Saale a Unstrut ve středním Německu (Mahn 1965, Jandt 1999) a Porýní, kde tento svaz dosahuje absolutní západní hranice rozšíření (Korneck 1974). Ochuzené porosty jsou zastoupeny také v kontinentálně laděných územích severovýchodního Německa (Krausch 1961) a Polska (Matuszkiewicz 2001). V České republice je svaz <i>Festucion valesiacae</i> hojněji rozšířen v západní části Českého středohoří, na jihovýchodním úpatí Doupovských hor, v dolním Poohří, v severozápadním okolí Prahy, Českém krasu a na jižní Moravě na jih od Brna.</p><p class=zalomeni>V české fytocenologické literatuře byly předloženy návrhy na členění svazu <i>Festucion valesiacae</i> v severních a středních Čechách na podsvazy, zejména na oddělení mírně narušovaných porostů do podsvazu <i>Agropyro intermedii-Festucenion valesiacae</i> a porostů ve vlhčích oblastech severozápadních Čech do podsvazu <i>Coronillo variae-Festucenion rupicolae</i> (Kolbek in Moravec et al. 1983a: 61&ndash;68, 1983b: 113&ndash;117, Kolbek 1999). Tyto podsvazy zahrnují málo vyhraněné porosty bez výraznějších diagnostických druhů, a nejsou zde proto akceptovány. První z nich představuje přechod ke svazu <i>Convolvulo-Agropyrion</i> a druhý zahrnuje vegetaci víceméně odpovídající asociaci <i>Carlino acaulis-Brometum erecti</i> ze svazu <i>Bromion erecti</i>. Jiné členění svazu na podsvazy <i>Festucenion valesiacae</i> a <i>Astragalo austriaci-Achilleenion setaceae</i> navrhl Toman (1981). První podsvaz zahrnuje vegetaci skalních stepí s větším zastoupením skalních druhů, zatímco druhý podsvaz zahrnuje nejkontinentálnější společenstva západní části Českého středohoří. Tomanovo členění je silně orientováno na lokální fytogeografické zvláštnosti severních a středních Čech a mimo tato území je obtížně použitelné. Proto ani toto členění zde není přijato.</p><p class=zalomeni>Kolbek (in Moravec et al. 1995: 92&ndash;103) uvádí ve svazu <i>Festucion valesiacae</i> 25 asociací, z nichž mnohé jsou vymezeny velmi úzce, často nemají výraznější diagnostické druhy nebo se svým vymezením překrývají s asociacemi jinými. V následujícím přehledu rozlišujeme pouze šest vyhraněných asociací charakterizovatelných diagnostickými druhy. Floristicky heterogenní asociace <i>Scabioso suaveolentis-Caricetum humilis</i> Klika 1931, popsaná z Pavlovských vrchů a západního Slovenska (Klika 1931b), je na Pavlovských vrších vyvinuta jen velmi fragmentárně, a proto ji zde nerozlišujeme. Nerozlišujeme ani úzce lokální asociace <i>Armerio serpentini-Festucetum pseudovinae</i> (Zlatník 1928) Vicherek in Chytrý et Vicherek 1996 a <i>Dorycnio sericei-Caricetum humilis</i> Zlatník 1928 z hadců u Mohelna na jihozápadní Moravě, <i>Avenastro besseri-Stipetum joannis</i> Klika 1951 corr. Kolbek in Moravec et al. 1983, které zahrnuje porosty s vzácným kontinentálním druhem <i>Helictotrichon desertorum</i> v Lounském středohoří a na Šibeničníku u Mikulova, a <i>Pulsatillo pratensis-Festucetum valesiacae</i> Klika ex Kolbek 1998 <i>thymetosum pulegioidis</i> Kolbek 1998 z údolí Berounky u Týřovic. Stejně tak nerozlišujeme asociace zahrnující ruderalizované suché trávníky nebo nevyhraněné porosty tvořené převážně druhy s širokou ekologickou amplitudou, a to <i>Salvio nemorosae-Melicetum transsilvanicae</i> Kubíková 1977, <i>Potentillo argenteae-Achilleetum setaceae</i> Toman 1976, <i>Thymo pannonici-Poëtum angustifoliae</i> Toman 1976, <i>Agrimonio eupatoriae-Festucetum valesiacae</i> Kolbek in Moravec et al. 1983, <i>Podospermo laciniati-Agropyretum repentis</i> Toman 1988, <i>Artemisio ponticae-Dianthetum carthusianorum</i> Toman 1988, <i>Adonido vernalis-Agropyretum repentis</i> Toman 1988 a <i>Hyperico perforati-Festucetum valesiacae</i> Toman 1988 (Toman 1976b, 1988a, Kubíková 1977, Moravec et al. 1983b).
THE;;;Svaz <i>Cirsio-Brachypodion</i> zahrnuje druhově bohaté suché trávníky s dominancí válečky prapořité (<i>Brachypodium pinnatum</i>) nebo sveřepu vzpřímeného (<i>Bromus erectus</i>), vzácněji i jiných druhů travin, jako je ostřice nízká (<i>Carex humilis</i>), kostřava žlábkatá (<i>Festuca rupicola</i>) nebo pěchava vápnomilná (<i>Sesleria caerulea</i>). Traviny jsou doprovázeny větším množstvím širokolistých vytrvalých bylin. Mechové patro má obvykle malou pokryvnost.</p><p class=zalomeni>Tato vegetace je rozšířena v nížinách a pahorkatinách, kde osídluje jak mírné, tak i strmější svahy, zpravidla orientované k jihu, v nejteplejších oblastech České republiky však i k ostatním světovým stranám včetně severu. Půdy jsou zpravidla středně hluboké a jejich podkladem jsou nejčastěji měkké sedimenty, například křídové slínovce a jílovce, slínovce a vápnité pískovce starších i mladších třetihor, spraše, sprašové hlíny a podsvahová deluvia. Půdním typem je obvykle pararendzina nebo pelozem.</p><p class=zalomeni>Jde o vegetaci, která se vyvinula z mezofilních stepních společenstev rozšířených v pozdním glaciálu v nížinách a pahorkatinách střední Evropy (Ložek 1973, 1980). Většina současných lokalit má však nepochybně sekundární původ: vznikla na místě dřívějších dubohabřin a teplomilných doubrav, vzácněji i bučin nebo roklinových lesů. Širokolisté suché trávníky byly dlouhodobě využívány k extenzivní pastvě, zejména ovcí a koz, a také jako jednosečné louky. Z map prvního vojenského mapování v druhé polovině 18. století i ze zachovalého terasování svahů je patrné, že na řadě současných lokalit v nejteplejší oblasti Čech a Moravy byly v minulosti vinice. Na některých místech se vegetace svazu <i>Cirsio-Brachypodion</i> vytvořila i na opuštěných polích. Po skončení pastvy nebo pravidelné seče došlo zpravidla k nárůstu biomasy trávy <i>Brachypodium pinnatum</i> nebo lemových druhů, např. <i>Peucedanum cervaria</i>, a v důsledku toho k floristickému ochuzení. Na pozemcích opuštěných delší dobu expandují křoviny. Při přihnojování nebo dlouhodobější akumulaci atmosférického dusíku se zvláště v mírně vlhčích oblastech tyto trávníky rychle mění na mezofilnější porosty s dominancí druhu <i>Arrhenatherum elatius.</p><p class=zalomeni></i>Svaz <i>Cirsio-Brachypodion</i> je rozšířen ve východní části střední Evropy v oblastech s kontinentálně ovlivněným klimatem. Jeho výskyt je znám ze suchých oblastí jižního Německa (Oberdorfer & Korneck in Oberdorfer 1993a: 86&ndash;180), východního Německa (Krausch 1961), Polska (Matuszkiewicz 2001), České republiky, východního Rakouska (Mucina & Kolbek in Mucina et al. 1993a: 420&ndash;492), Slovenska (Maglocký in Stanová & Valachovič 2002: 48&ndash;49), Maďarska (Borhidi 2003) a Rumunska (Sanda et al. 1999). Z rumunské Transylvánie popsal Soó (1947) podobný svaz <i>Danthonio-Stipion stenophyllae</i>. Je pravděpodobné, že areál svazu <i>Cirsio-Brachypodion</i> zasahuje až do ukrajinské lesostepní zóny, kde tvoří tzv. luční stepi (Gribova et al. 1980). Na rozdíl od suboceanických širokolistých suchých trávníků svazu <i>Bromion erecti</i> se ve vegetaci svazu <i>Cirsio-Brachypodion</i> vyskytují druhy s kontinentálními nebo panonsko-balkánskými areály, např. <i>Adonis vernalis, Aster amellus, Cirsium pannonicum</i> a <i>Inula ensifolia.</i> V České republice jsou širokolisté suché trávníky svazu <i>Cirsio-Brachypodion</i> rozšířeny převážně v termofytiku středních, severních a východních Čech a jižní a střední Moravy.</p><p class=zalomeni>V dosavadním fytocenologickém přehledu české vegetace (Kolbek in Moravec et al. 1995: 92&ndash;103) nebyl svaz <i>Cirsio-Brachypodion</i> odlišován od svazu <i>Bromion erecti.</i> V obou svazech je v tomto přehledu uvedeno celkem 15 asociací, z nichž mnohé jsou vymezeny velmi úzce a nemají výraznější diagnostické druhy nebo se svým vymezením překrývají s asociacemi jinými. Nerozlišujeme asociaci <i>Adonido-Brachypodietum pinnati</i> (Libbert 1933) Krausch 1961, která je buď odlišným typem vegetace vyskytujícím se v Polsku a východním Německu (Krausch 1961), anebo spadá do rámce variability asociace <i>Scabioso ochroleucae-Brachypodietum pinnati</i> Klika 1933. Nerozlišujeme též několik nejasně vymezených asociací, které rozeznává Toman (1988a), ani asociace zahrnující lokální typy druhově chudé vegetace erodovaných strmých svahů nebo jinak narušovaných míst na bílých stráních (Studnička 1980, Duchoslav 1996), a to <i>Potentillo reptantis-Caricetum flaccae</i> Studnička 1980, <i>Salvio verticillatae-Sanguisorbetum minoris</i> Studnička 1980 a <i>Sanguisorbo minoris-Anthericetum ramosi</i> Duchoslav 1996.
THF;;;Do svazu <i>Bromion erecti</i> jsou zahrnovány širokolisté suché trávníky subatlantského rozšíření, v nichž chybí většina kontinentálních nebo submediteránních druhů, které jsou typické pro jiné svazy vegetace suchých trávníků, a naopak se výrazně uplatňují druhy se středoevropskými areály. Dominantním druhem je u nás nejčastěji válečka prapořitá (<i>Brachypodium pinnatum</i>), zatímco v západní části střední Evropy se často jako dominanta uplatňuje také sveřep vzpřímený (<i>Bromus erectus</i>). Dominance těchto druhů závisí na způsobu obhospodařování: pastva podporuje šíření válečky, zatímco seč vede zpravidla ke vzrůstu pokryvnosti sveřepu (Ellenberg 1996). Válečka se také může šířit po ukončení obhospodařování; nárůst její biomasy může vést k ústupu nižších druhů (Bobbink 1987). V porostech se pravidelně vyskytují mezofilní luční druhy, např. <i>Avenula pubescens, Briza media, Leontodon hispidus, Lotus corniculatus</i> a <i>Tragopogon orientalis.</i> Ty doprovázejí méně náročnými teplomilné druhy, jako je <i>Carex caryophyllea, Gentianopsis ciliata, Helianthemum grandiflorum</i> subsp. <i>obscurum, Koeleria pyramidata, Ranunculus bulbosus</i> a <i>Thymus pulegioides.</i> Na některých lokalitách se vyskytují také různé druhy čeledi <i>Orchidaceae</i>.</p><p class=zalomeni>Svaz <i>Bromion erecti</i> je rozšířen zejména v západní části střední Evropy, která je pod vlivem oceanického klimatu (Willems 1982, Oberdorfer & Korneck in Oberdorfer 1993a: 86&ndash;180). Jeho areál se táhne od Francie, Britských ostrovů, Dánska a jižního Švédska (Willems 1982) po obvody Alp (Mucina & Kolbek in Mucina et al. 1993a: 420&ndash;492), Karpat (Maglocký in Stanová & Valachovič 2002: 48&ndash;49, Borhidi 2003) a možná až po západní část Balkánského poloostrova (Rexhepi 1994, Kojić et al. 1998).</p><p class=zalomeni>V České republice se svaz <i>Bromion erecti</i>, na rozdíl od ostatních typů suchých trávníků, vyskytuje v chladnějších a srážkově bohatších oblastech, s průměrnými ročními teplotami v rozmezí 6,5&ndash;8 &deg;C a srážkovými úhrny do 700, vzácně až 850 mm.
THG;;;Svaz <i>Koelerio-Phleion</i> sdružuje středoevropskou vegetaci suchých trávníků na bázemi chudých půdách, které se vyvíjejí např. na žule, rule, různých typech břidlic a vzácněji i na písčitých substrátech. Druhovým složením stojí tato vegetace na přechodu mezi suchými trávníky svazů <i>Festucion valesiacae</i> a <i>Bromion erecti</i>, vyskytujícími se na bázemi bohatších půdách, a psamofilními trávníky svazu <i>Armerion elongatae</i>, které se vyvíjejí na živinami chudých, kyselých píscích.</p><p class=zalomeni>Mnoho teplomilných druhů má v nižších polohách tendenci vyskytovat se na bázemi bohatých i bázemi chudých substrátech, ale v chladnějších a vlhčích územích rostou výhradně na bázemi bohatých půdách, např. na vápencích. Proto se acidofilní suché trávníky vyvíjejí spíše v teplých a suchých oblastech, kde vytvářejí přechody ke svazu <i>Festucion valesiacae</i>. Naopak ve vyšších polohách má tato vegetace přechodný charakter ke svazu <i>Bromion erecti.</i></p><p class=zalomeni>Protože formování stepní vegetace v glaciálu probíhalo převážně na bazických, většinou sprašových půdách, neexistuje ve střední Evropě mnoho druhů s kontinentálními areály, které by byly současně teplomilné, suchomilné, schopné konkurence v zapojených trávnících a měly optimum výskytu na půdách s nedostatkem bází. Určitou afinitu k takovým stanovištím jeví např. <i>Avenula pratensis, Phleum phleoides</i> a <i>Pseudolysimachion spicatum.</i> Vedle těchto druhů jsou porosty svazu <i>Koelerio-Phleion</i> tvořeny převážně obecně rozšířenými acidofilními druhy, které přesahují na stanoviště oligotrofních písků (např. <i>Agrostis vinealis, Festuca ovina, Rumex acetosella</i> a <i>Trifolium arvense</i>), a druhy suchých trávníků s širší ekologickou amplitudou, které tolerují kyselé půdy, optimum však mají spíše na půdách bazických (např. <i>Carex humilis, Centaurea stoebe, Dianthus carthusianorum</i> s. l.<i>, Euphorbia cyparissias, Koeleria macrantha</i> a <i>Potentilla arenaria</i>).</p><p class=zalomeni>Svaz <i>Koelerio-Phleion</i> je rozšířen ve Francii a jižním Německu (Korneck 1974, Julve 1993, Oberdorfer & Korneck in Oberdorfer 1993a: 86&ndash;180), v České republice, Rakousku (Chytrý et al. 1997) a na západním Slovensku (Chytrý et al. 1997). Hranice jeho areálu v nížinách severního Německa je nejasná, protože zde existuje plynulá řada přechodů k psamofilním trávníkům. V České republice se vyskytuje hlavně na jihovýchodním okraji Českého masivu od střední po jihozápadní Moravu. Roztroušené lokality se nacházejí ve středních Čechách a v říčních údolích západních a jižních Čech.</p><p class=zalomeni>V dosavadním přehledu rostlinných společenstev České republiky byly do svazu <i>Koelerio-Phleion</i> řazeny také asociace <i>Calluno-Festucetum rupicolae</i> Bureš 1976 z Českého krasu (Bureš 1976) a <i>Scabioso-Phleetum</i> Vicherek 1959 ze slezského podhůří Jeseníků (Vicherek 1959). Tyto asociace tvoří lokálně rozšířené vegetační typy s druhovým složením, které je poměrně nevyhraněné a přechodné mezi svazy <i>Koelerio-Phleion</i> a <i>Bromion erecti.</i> V tomto přehledu je nerozlišujeme.
THH;;;Svaz <i>Geranion sanguinei</i> zahrnuje suchomilná bylinná společenstva, ve kterých jsou poněkud potlačeny traviny a místo nich dominují širokolisté byliny běžně se vyskytující v teplomilných doubravách. Tyto druhy mají ve střední Evropě ekologické optimum v bylinné vegetaci na lesních okrajích, tzv. lesních lemech (Müller 1962, Dierschke 1974, Eijsink & van Gils 1979). Ekotonální stanoviště lesních okrajů jsou chráněna před větrem, mají větší vzdušnou vlhkost a nejsou příliš narušována pastvou ani sečí, což vyhovuje lesním druhům. Naopak druhům suchých trávníků a luk vyhovuje relativně malá intenzita zastínění ve srovnání s vnitřkem lesa. Lemové porosty jsou tvořeny hemikryptofyty, okrajově jsou zastoupeny také chamaefyty, terofyty a geofyty. Rozvolněné keřové a mechové patro jsou často vyvinuty, větší pokryvnosti ale zpravidla nedosahují.</p><p class=zalomeni>Suché bylinné lemy se vyskytují v teplých a suchých pahorkatinách. Geologickým podkladem jsou různé vápnité horniny, zatímco na kyselých substrátech se tento vegetační typ vyskytuje jen vzácně v nejsušších oblastech. Stanoviště jsou suchá, s vláhovým deficitem v létě, ale někdy už v pozdním jaru. Společenstva osídlují jak typické lemové biotopy v částečném stínu lesa nebo křovin, tak i otevřené plochy (tzv. plošné lemy).</p><p class=zalomeni>Společenstva svazu <i>Geranion sanguinei</i> mohou být přirozená nebo sekundární. Ta první jsou poměrně vzácná, ale dosti stabilní a ohrožená spíše jen přímým ničením lokalit. Druhotné porosty vznikají sukcesním vývojem z neobhospodařovaných trávníků a stejným způsobem jsou postupně pohlcovány křovinami a lesem. Taková společenstva vyžadují péči v podobě odstraňování dřevin.</p><p class=zalomeni>Svaz <i>Geranion sanguinei</i> je rozšířen od Irska (Dierschke 1982) a středního Španělska (Lopez 1978) po Makedonii (Čarni et al. 2000), Rumunsko (Sanda et al. 1999), jižní Skandinávii (Dier&szlig;en 1996), Litvu (Balevičien&279; in Rašomavičius 1998: 95&ndash;107) a jižní Ural (Klotz & Köck 1986), východní hranice areálu však je nejasná. V jižní Skandinávii se stírají floristické rozdíly mezi tímto svazem a svazem <i>Trifolion medii</i> (Diekmann 1997). Svazy <i>Geranion sanguinei</i> a <i>Trifolion medii</i> jsou obvykle řazeny do samostatné třídy <i>Trifolio-Geranietea</i> Müller 1962, která je vymezena spíše fyziognomicky, dominancí některých druhů, a ekologicky, výskytem na lesních okrajích. Scházejí jí však diagnostické druhy (Chytrý & Tichý 2003), a proto oba svazy přiřazujeme ke třídě <i>Festuco-Brometea</i>.</p><p class=zalomeni>V následujícím přehledu rozlišujeme v České republice tři asociace, definované dominancí druhů <i>Geranium sanguineum, Dictamnus albus</i> a <i>Peucedanum cervaria</i>. Kromě nich jsou v literatuře udávány také asociace <i>Geranio sanguinei-Anemonetum sylvestris</i> Müller 1962, <i>Origano vulgaris-Vincetoxicetum hirundinariae</i> Kolbek in Kolbek et al. 2001 a <i>Campanulo bononiensis-Vicietum tenuifoliae</i> Krausch 1961 (Kolbek in Moravec et al. 1995: 103&ndash;105, Hoffmann 2004), které nemají výraznější diagnostické druhy, a proto zde nejsou rozlišovány. První nemá jako dominantu žádný širokolistý druh a floristickým složením odpovídá svazu <i>Cirsio-Brachypodion pinnati</i>.
THI;;;Mezofilní lemy jsou společenstva s dominancí širokolistých druhů bylin, které mají ekologické optimum na částečně zastíněných místech, jako jsou okraje lesa a křovin. S výjimkou dominance těchto druhů odpovídá druhové složení suchým sečeným trávníkům svazů <i>Arrhenatherion elatioris, Cirsio-Brachypodion pinnati</i> nebo <i>Bromion erecti</i>. V porostech převládají hemikryptofyty a jen vzácně se vyskytují chamaefyty, terofyty a geofyty. Keřové a mechové patro mohou nabývat i vysoké pokryvnosti, ve většině případů je však jejich zastoupení podružné.</p><p class=zalomeni>Vegetace svazu <i>Trifolion medii</i> se vyskytuje od teplých pahorkatin po nižší stupeň hor. Oproti jiným typům vegetace třídy <i>Festuco-Brometea</i>, s výjimkou svazu <i>Bromion erecti</i>, jde o chladnější a vlhčí oblasti s ročními teplotními průměry 6,5&ndash;8 &deg;C a ročními úhrny srážek 550&ndash;850 mm. Nelze pozorovat žádný vztah ke geologickému substrátu ani k orientaci svahu. Vlhkostní režim je příznivější než u svazu <i>Geranion sanguinei</i>, ale letní sucho není také vzácným jevem. Porosty osídlují lemové polohy v blízkosti lesních okrajů nebo křovin, zatímco výskyt na otevřené ploše je spíše vzácný. Jde o vegetaci druhotnou, podmíněnou činností člověka. Není vázána na tradiční obhospodařování krajiny: spíše se vyskytuje na člověkem opuštěných plochách, odkud je postupně vytlačována dřevinami.</p><p class=zalomeni>Svaz <i>Trifolion medii</i> je znám od Anglie (Čarni 2000) a středního Španělska (Lopez 1978) po jižní Skandinávii (Dier&szlig;en 1996), Litvu (Balevičien&279; in Rašomavičius 1998: 95&ndash;107), Rumunsko (Sanda et al. 1999), Srbsko (Kojić et al. 1998) a Slovinsko (Čarni 1997). Rozšíření ve východní Evropě není dobře známo, existují však údaje z jižního Uralu (Klotz & Köck 1986) a z černomořské části Turecka (Sádlo, nepubl.).</p><p class=zalomeni>Müller (in Oberdorfer 1993a: 249&ndash;298) řadí do tohoto svazu také acidofilní lemy, někdy posuzované jako samostatný svaz <i>Melampyrion pratensis</i> Passarge 1979 (Passarge 1979, Dengler et al. 2006a). Studiu acidofilních lemů v České republice nebyla dosud věnována téměř žádná pozornost (Boublík & Kučera 2004). Tyto lemy jsou však floristicky značně odlišné a mají spíš vztah k vegetaci třídy <i>Calluno-Ulicetea.</i> Svaz <i>Trifolion medii</i> je spolu se svazem <i>Geranion sanguinei</i> obvykle řazen do samostatné třídy <i>Trifolio-Geranietea</i> Müller 1962. Této třídě však scházejí dobré diagnostické druhy, a proto oba svazy přiřazujeme ke třídě <i>Festuco-Brometea</i>.</p><p class=zalomeni>Kromě níže uvedených jsou z České republiky udávány ještě dvě další asociace, <i>Vicietum sylvaticae</i> Oberdorfer et Müller ex Müller 1962 a <i>Cynancho-Calamagrostietum arundinaceae</i> Sýkora 1972 (Kolbek in Moravec et al. 1995: 103&ndash;105, Hoffmann 2004). Pro fragmentární výskyt a absenci diagnostických druhů však nebylo možné tyto asociace v předkládaném přehledu vymezit. První z nich navíc odpovídá podle druhového složení spíše pasekám nebo nitrofilním lemům než mezofilním lesním lemům.
VAA;;;Svaz zahrnuje jednoduché, druhově chudé, jednovrstevné až dvouvrstevné porosty drobných okřehkovitých rostlin, vodních játrovek a kapradin. Vyskytuje se v různých typech přirozených i umělých nádrží s mělkou vodou a dostatkem živin. Často jde o periodické nádrže, které v létě vysychají. Většina společenstev je na mokrém substrátu schopna přečkat i několikatýdenní pokles hladiny vody. Společenstva vodních játrovek, které v terestrickém prostředí přirůstají k substrátu svými rhizoidy, přežívají i na vlhkém bahně a nezřídka se stávají součástí vegetace obnažených den tříd Isoëto-Nano-Juncetea a Bidentetea tripartitae. Při vyschnutí povrchu půdy zpravidla všechny druhy svazu Lemnion minoris rychle hynou, avšak díky svým nepatrným rozměrům se snadno šíří vodou, s vodním ptactvem i činností člověka. Proto je tato vegetace v naší krajině velmi častá, zároveň však patří k efemérním typům, které se na lokalitě náhle objeví a v mnoha případech brzy opět zmizí.</p><p class=zalomeni>Porosty s dominantními okřehkovitými rostlinami (Lemna spp., Spirodela polyrhiza a Wolffia spp.) se využívají při čištění odpadních vod (Culley et al. 1981, Körner et al. 2003). Kompostované slouží jako hnojivo, v čerstvém stavu jako krmivo pro dobytek, drůbež a ryby a v některých kulturách je konzumují i lidé. Pro velký obsah hodnotných proteinů byly druhy čeledi Lemnaceae zkoumány jako perspektivní potravina pro oblasti s málo rozvinutým zemědělstvím (Rusoff et al. 1980, Culley et al. 1981).</p><p class=zalomeni>Hejný (in Moravec et al. 1995: 22&ndash;25) uvádí pro území České republiky celkem devět asociací svazu Lemnion minoris, které zachováváme i v tomto zpracování. Navíc zařazujeme dvě nedávno zjištěné asociace neofytních druhů, a to Ceratophyllo-Azolletum filiculoidis a Lemnetum minori-turioniferae, jež jsou zatím velmi vzácné, ale je možné jejich další šíření.
VAB;;;Svaz Utricularion vulgaris zahrnuje společenstva bublinatek Utricularia australis a U. vulgaris v mezotrofních až přirozeně eutrofních mělkých vodách. Jde o druhově chudou submerzní vegetaci. Někdy bývá vytvořena i nesouvislá vrstva pleustofytů, ve které se uplatňují především běžné okřehkovité rostliny, např. Lemna minor. V optimálních podmínkách bublinatky v létě vykvétají nápadnými žlutými květy, které vystupují nad vodní hladinu a vytvářejí charakteristický barevný aspekt porostů.</p><p class=zalomeni>Rozsáhlejší porosty svazu Utricularion vulgaris lze nalézt pouze v nádržích s dobře průhlednou vodou, které v létě nevysychají nebo v nich voda poklesá jen krátkodobě a substrát na dně zůstává mokrý. Proto je tato vegetace vázána především na oblasti s dostatkem srážek a například v jižní a jihovýchodní Evropě je velmi vzácná.</p><p class=zalomeni>V posledních desetiletích porosty bublinatek z mnoha lokalit na rybnících a v aluviálních tůních ustoupily kvůli omezené průhlednosti vody nebo pokročilému stupni zazemnění a častému vysychání. Bývají však nalézány na nově vzniklých antropogenních stanovištích, např. v pískovnách. Mimo to se udržují v malých extenzivně obhospodařovaných rybnících, převážně v odlehlejších lesnatých oblastech, jejichž produkce ryb je založena na přirozených zdrojích potravy. Vegetace bublinatek v takových podmínkách výrazně zvyšuje strukturní diverzitu prostředí, a tím i diverzitu společenstev vodních bezobratlých (Kuczyńska-Kippen & Nagengast 2006). Pro extenzivní chov ryb je výhodou i skutečnost, že společenstva svazu <i>Utricularion vulgaris </i>nemají sklon k expanzivnímu rozrůstání a jejich biomasa je poměrně malá.</p><p class=zalomeni>V České republice je svaz <i>Utricularion vulgaris </i>zastoupen dvěma asociacemi, <i>Lemno.Utricularietum </i>a <i>Utricularietum australis</i>. V některých evropských zemích je v rámci tohoto svazu uváděna i asociace <i>Spirodelo polyrhizae-Aldrovandetum vesiculosae</i> Borhidi et Járai-Komlódi 1959. Historický výskyt této vegetace u nás není doložen, v současnosti však existuje několik lokalit v Třeboňské pánvi, kde byla <i>Aldrovanda vesiculosa</i> vysazena do mělkých jezírek po těžbě rašeliny a do menších rybníků (Adamec & Lev 1999). Protože tato vegetace není doložena fytocenologickými snímky a její dlouhodobější přežívání je nejisté, v přehledu asociací ji neuvádíme.
VAC;;;Tento svaz zahrnuje společenstva s odlišnou fyziognomií, než mají ostatní společenstva třídy Lemnetea. Dominantní druhy se vyznačují poměrně mohutným vzrůstem a tvorbou velkého množství biomasy. I porosty druhů plovoucích na hladině (např. Hydrocharis morsus-ranae) jsou ve srovnání s vegetací svazu Lemnion minoris strukturně složitější a přispívají k větší diverzitě biotopů. V mezotrofních nebo přirozeně eutrofních vodách jsou časté druhově bohatší porosty, klasifikovatelné jako přechody mezi dvěma nebo více asociacemi tohoto svazu.</p><p class=zalomeni>Společenstva svazu Hydrocharition morsus-ranae představují přirozenou vegetaci mělkých stojatých aluviálních vod v pokročilejší fázi zazemnění. S pokračující sukcesí se výrazně zmenšuje hloubka těchto nádrží a postupně se z nich stávají periodické tůně, v nichž je vegetace tohoto svazu postupně nahrazována porosty okřehků (zejména Lemna minor), často v mozaice s porosty rákosin a vysokých ostřic.</p><p class=zalomeni>V posledních desetiletích zaznamenala vegetace svazu Hydrocharition morsus-ranae zejména ve střední a západní Evropě výrazný úbytek a je považována za ohroženou. Příčinou je především absence záplav v nivách regulovaných vodních toků a s tím spojené rychlejší zazemňování a vysychání aluviálních vod. Výjimkou je pouze asociace Ceratophylletum demersi, osídlující i nově vzniklá antropogenní stanoviště a snášející i silné znečištění.</p><p class=zalomeni>U nás je tento svaz zastoupen čtyřmi asociacemi, z nichž asociace Potamo-Ceratophylletum submersi (= Ceratophylletum submersi; Hejný in Moravec et al. 1995: 27&ndash;34) byla u nás dosud řazena do svazu Magno-Potamion. V řadě vegetačních přehledů jsou obě asociace s dominantními růžkatci, tj. i Ceratophylletum demersi, řazeny k vegetaci třídy Potametea (např. Pott 1995, Schipper et al. in Schaminée et al. 1995: 65&ndash;108, <b><i>á</i></b>Dier&szlig;en 1996, Görs in Oberdorfer 1998: 99&ndash;108, Dubyna 2006, Solomaha 2008), vzácněji jsou oddělovány do samostatného svazu Ceratophyllion demersi den Hartog et Segal 1964 v rámci třídy Lemnetea (např. Schubert et al. 2001a, Hilbig in Schubert et al. 2001b: 221&ndash;225, Borhidi 2003). V tomto zpracování se však přidržujeme členění, které přijaly např. Oťaheľová (in Valachovič et al. 1995: 131&ndash;150) a Schratt (in Grabherr & Mucina 1993: 31&ndash;44), v němž jsou asociace Ceratophylletum demersi a Potamo-Ceratophylletum submersi řazeny do svazu Hydrocharition morsus-ranae a třídy Lemnetea. Vedle absence zakořenění v substrátu je pro porosty růžkatců a ostatní společenstva svazu Hydrocharition morsus-ranae společná i tvorba velkého množství biomasy, výskyt ve velmi mělkých stojatých vodách, který má často přechodný charakter, a vazba na říční aluvia. Nezřídka se jednotlivá společenstva vyskytují na lokalitách společně a vytvářejí porosty o přechodném druhovém složení.
VBA;;;Do svazu <i>Nymphaeion albae </i>se řadí vegetace s převahou mohutných dvouděložných vodních makrofytů zakořeněných v substrátu dna a s listovými růžicemi nebo jednotlivými listy plovoucími na hladině. Většina druhů charakteristických pro tento svaz má velké a nápadné, hmyzem opylované květy, které v létě dodávají porostům charakteristický barevný aspekt.</p><p class=zalomeni>Vegetace svazu <i>Nymphaeion albae</i> osídluje mělké oligomezotrofní až eutrofní, stojaté až mírně tekoucí vody. Podle optima ve vztahu k trofii vody lze společenstva tohoto svazu rozdělit do dvou skupin. Do první skupiny patří vegetace druhů s optimem výskytu od oligomezotrofních po mezotrofní vody, vázaná u nás spíše na chladnější a vlhčí oblasti, např. <i>Nupharetum pumilae</i> nebo <i>Nymphaeetum candidae</i>. Přirozený areál těchto společenstev zahrnuje boreální oblast a u nás jde zřejmě zčásti o reliktní výskyt přetrvávající z chladnějších období (Kozlowski & Eggenberg 2005)á. Jde o pomalu rostoucí vegetaci, která při růstu trofie vody nebo při vyšších teplotách ustupuje, často v důsledku konkurence druhů, které za takových podmínek vytvářejí větší množství biomasy. Tato vegetace nemá tendenci k expanzivnímu šíření. Druhá skupina společenstev má optimum výskytu v přirozeně eutrofních vodách. Její areál také zasahuje do boreální zóny, optimum výskytu však leží v teplých oblastech temperátní zóny. Vlivem člověka se tato vegetace rozšířila i na jiné kontinenty, kde jsou některá společenstva, např. <i>Trapetum natantis</i> a <i>Nymphoidetum peltatae</i>, považována za invazníá (Les & Mehrhoff 1999, Hummel & Kiviat 2004, Lacoul & Freedman 2006a). Při vysokých teplotách a větší úživnosti vody se tato společenstva expanzivně rozrůstají a způsobují hospodářské problémy i v oblastech svého přirozeného výskytu.</p><p class=zalomeni>Semena nebo celé plody se šíří převážně vodou, u některých druhů zoochorně, např. v trávicím traktu ryb (Lhotská et al. 1987, Smits et al. 1989). Časté je i vegetativní šíření a rozmnožování úlomky oddenků, lodyh s listy nebo dceřinými růžicemi. Diaspory většiny dominantních druhů svazu <i>Nymphaeion albae </i>jsou však velké a podstatně hůře šiřitelné než drobné plody ponořených makrofytů (např. <i>Potamogeton </i>spp.) nebo okřehkovitých rostlin. Až na výjimky se druhy svazu <i>Nymphaeion albae</i> projevují jako K-stratégové: jejich porosty vytrvávají na stanovišti při konstantních podmínkách dlouhou dobu, nezřídka zarůstají celou hladinu vodních nádrží a účinně potlačují rozvoj jiných makrofytů. Při náhlé a výrazné změně podmínek, např. silném nárůstu trofie vody, zpravidla tato vegetace vytrvává na stanovišti ještě po nějakou dobu s menší vitalitou; dlouhodoběji se může udržovat v semenné bance na dně nádrže (Hummel & Kiviat 2004, Takagawa et al. 2005). Nová kolonizace z okolí, hlavně ze vzdálenějších lokalit, je však u většiny druhů pomalá. Podobně je tomu na nových, člověkem vytvořených vodních nádržích. Snadno a rychle se šíří jen <i>Persicaria amphibia</i>. <i>Trapa natans </i>nebo <i>Nymphoides peltata </i>mohou být sice snadno přeneseny na tělech ptáků nebo s rybářským náčiním, ale kvůli vyhraněným stanovištním nárokům je kolonizace nových lokalit jen zřídka úspěšná.</p><p class=zalomeni>Společenstva svazu <i>Nymphaeion albae</i> v sukcesi zpravidla navazují na druhově chudou vegetaci ponořených vodních makrofytů svazu <i>Potamion</i>, která se pak stává součástí druhově bohatších a strukturně složitějších porostů vzplývavých rostlin. Zvláště společenstva druhů s optimem výskytu v eutrofních vodách teplých oblastí (např. <i>Trapetum natantis</i>) produkují velké množství biomasy a přispívají k rychlému zazemňování nádrží (Oťaheľová in Valachovič et al. 1995: 153&ndash;179). Tím však prostředí vhodné pro výskyt vegetace svazu <i>Nymphaeion albae</i> zaniká a postupně začínají převažovat okřehková společenstva třídy <i>Lemnetea</i> a různé typy rákosin třídy <i>Phragmito.Magno.Caricetea</i>. V říčních nivách s přirozenou povodňovou dynamikou je zazemňování zpomalováno povodněmi, které odplavují biomasu porostů i organické sedimenty ze dna nádrží. Hlavně však v těchto podmínkách vznikají nová stanoviště, na která se mohou makrofyty díky povodním snadno šířit. V nivách regulovaných řek jsou záplavy omezeny a dochází i k poklesu hladiny podzemní vody, takže mělká ramena a tůně často trpí nedostatkem vody.</p><p class=zalomeni>Ve střední Evropě je dnes většina společenstev tohoto svazu v různé míře ohrožena. K ohrožujícím faktorům patří silná eutrofizace vodního prostředí spojená s rostoucí konkurencí odolnějších druhů makrofytů, přímé ničení vhodných stanovišť nebo jejich zánik v důsledku regulace vodních toků a absence záplav v aluviích, případně změny hospodaření na existujících lokalitách (např. výrazná změna ve složení a velikosti rybí obsádky v rybnících, vymykající se běžnému 1- až 3letému hospodářskému cyklu). V posledních desetiletích se na ústupu této vegetace podílelo i vysazování býložravého amura bílého do mrtvých ramen a tůní pro sportovní rybolov. V izolovaných vodních nádržích bez jiných potravních zdrojů (např. přikrmování v rybnících) může amur zkonzumovat veškeré dostupné rostlinstvo (Gerstmeier & Romig 2003).</p><p class=zalomeni>Pro svůj dekorativní vzhled je tato vegetace veřejností vnímána jako esteticky hodnotná a hodná ochrany. Různé druhy svazu <i>Nymphaeion albae </i>jsou stále častěji pěstovány v zahradních nádržích. Rostliny lze zakoupit ve specializovaných zahradnictvích, což však s sebou přináší nebezpečí náhodného nebo i záměrného zavlečení genotypů neznámého původu do volné přírody.</p><p class=zalomeni>Ve většině vegetačních přehledů bývá do svazu <i>Nymphaeion albae </i>na základě své fyziognomie řazena i asociace <i>Potametum natantis</i>, zatímco ostatní společenstva rdestů se vzplývavými listy, např. <i>Potametum graminei</i> a <i>Potametum denso-nodosi</i>, jsou řazena do jiných svazů, nejčastěji <i>Magno-Potamion</i>. V tomto zpracování jsme se rozhodli zahrnout všechna společenstva s dominancí rdestů do jediného svazu, <i>Potamion</i>. Absenci ponořených listů u <i>Potamogeton natans</i> nepovažujeme za znak natolik významný, aby kvůli němu asociace <i>Potametum natantis </i>měla být řazena do jiného svazu než ostatní společenstva rdestů. Ekologicky je sice <i>Potametum natantis </i>podobné některým společenstvům svazu <i>Nymphaeion albae</i>, ale stejně tak vykazuje společné znaky se společenstvy tradičně řazenými do svazu <i>Potamion </i>(např. vztah k periodicitě zaplavení a obnažení substrátu).
VBB;;;Do tohoto svazu řadíme vodní vegetaci s dominancí druhů rodu Potamogeton, případně také Elodea, Groenlandia, Myriophyllum, Najas a Zannichellia. Většinou jde o jednoděložné rostliny s drobnými úzkými listy rostoucí ponořeně ve vodě. Vzácněji jsou zastoupeny druhy s velkými listy členěnými v jemné úkrojky (Myriophyllum spp.) nebo s velkými celistvými, ponořenými nebo na hladině plovoucími listy (část druhů rodu Potamogeton). Ve srovnání s druhy svazu Nymphaeion albae je biomasa rostlinných jedinců tvořících vegetaci svazu Potamion malá. Mnoho druhů však vytváří husté monodominantní porosty prorůstající celým vodním sloupcem mělkých nádrží, takže celkové množství vyprodukované biomasy není zanedbatelné. Všechny druhy tohoto svazu mají drobné, nenápadné, většinou bezobalné květy sedící buď jednotlivě v paždí listů a opylované vodou (např. Zannichellia), nebo v době květu vynořené nad hladinu, zpravidla seskupené do klasovitých květenství, a opylované větrem, vzácněji hmyzem (např. Potamogeton).</p><p class=zalomeni>Rozmnožování a šíření druhů se děje semeny nebo vegetativně úlomky lodyh s listy, oddenky, turiony nebo hlízami. Vedle šíření vodou je u mnoha druhů velmi časté šíření na tělech nebo v zažívacím traktu živočichů. Experimentálně byla prokázána endozoochorie prostřednictvím ryb (Agami & Waisel 1988) a zejména některých druhů vodních ptáků (Agami & Waisel 1986, Green et al. 2002, Figuerola et al. 2003). Během tahů vodního ptactva se některé druhy makrofytů mohou šířit na značné vzdálenosti a náhle se objevit i v oblastech, kde dosud nebyly pozorovány nebo byly považovány za vyhynulé. Takový výskyt, v některých letech i masový (např. při nadprůměrně vysokých letních teplotách), má však často jen přechodný charakter, případně se opakuje v mnohaletých intervalech. Tento způsob šíření se týká hlavně druhů vytvářejících v příznivých podmínkách velké množství biomasy, která tvoří důležitou součást potravy některých ptáků, zejména vrubozobých (Idestam-Almquist 1998). U běžných druhů vodních makrofytů s velkým areálem ornitochorie přispívá k výměně genů z různých částí areálu (King et al. 2002). To může mít velký význam pro přežití těchto druhů v měnícím se prostředí. Semena po průchodu zažívacím ústrojím ptáků i ryb mívají oproti stavu před požitím změněnou klíčivost. Často klíčí rychleji, neboť tvrdé osemení bývá během zpracování potravy narušeno mechanicky (např. požerákovými zuby u kaprovitých ryb) nebo chemicky trávicími šťávami (Teltscherová & Hejný 1973, Hay et al. 2008). Výskyt natrávených i nenatrávených, a tedy za různých podmínek klíčících semen je výhodný pro kolonizaci i dlouhodobější přežití druhu na stanovišti (Santamaría et al. 2002).</p><p class=zalomeni>Populace vodních ptáků ovlivňují vegetaci vodních makrofytů nejen spásáním, ale také eutrofizací působenou exkrementy. Disturbance může vést k vystřídání konkurenčně silného dominantního druhu, např. Potamogeton pectinatus, jinou dominantou, která se více rozšíří po vypasení biomasy dominanty původní (Holm & Clausen 2006, Klaassen & Nolet 2007). Podobný vliv mohou mít i jiné skupiny herbivorních živočichů, zejména ryby (Cross 1969, Cassani & Caton 1983, Nurminen et al. 2003), vodní savci (např. nutrie; Prigioni et al. 2005) a někteří bezobratlí (Spencer & Lekić 1974, Sheldon 1987, Gross et al. 2001, Elger et al. 2002, 2006, Parker & Hay 2005, Barrat-Segretain & Lemoine 2007), čehož se někdy využívá při eliminaci invazních nebo expanzivních makrofytů.</p><p class=zalomeni>Vedle přirozených faktorů ovlivňuje diverzitu rostlinných společenstev tohoto svazu také člověk. Podobně jako u ostatních typů vodní vegetace patří k nejčastějším příčinám změn eutrofizace a následná expanze konkurenčně silnějších druhů. Na stanovištích s omezeným predačním tlakem drobného zooplanktonu (např. v chovných rybnících) může po obohacení živinami dojít také k přemnožení mikroskopických řas, a tím ke zhoršení průhlednosti vody. Malá průhlednost vody často také souvisí se silnou obsádkou tržního kapra, který při hledání potravy ve dně nádrže víří bahno. Rovněž vyrývá ze dna kořeny vodních makrofytů, a působí tak přímou destrukci porostů. Tyto faktory vedou k ústupu společenstev druhů náročnějších na kvalitu vody, citlivých k mechanickému narušování dna nebo v eutrofním prostředí konkurenčně slabých.</p><p class=zalomeni>Ohrožením pro tuto vegetaci je i přímé ničení stanovišť, např. zasypávání odpady, nebo ponechání spontánní sukcesi, která je v eutrofních podmínkách rychlá a hlavně u menších vodních nádrží vede k rychlému zániku ponořené vodní vegetace. Ochrana společenstev svazu Potamion by proto ve většině případů neměla vést k vyloučení hospodářské činnosti, ale pouze k jejímu usměrňování. Například v rybnících s porosty vzácnějších eutrofních společenstev svazu Potamion je vhodný chov plůdku kapra nebo dravých ryb, případně střídání plůdku a tržního kapra. V letech s obsádkou tržních ryb se sice makrofytní porosty většinou nevytvářejí, ale díky narušování dna se omezuje organické zabahnění nádrže a tím i šíření expanzivních druhů makrofytů. Rovněž se dostávají na povrch diaspory uložené v hlubších vrstvách sedimentu. V letech s obsádkou plůdku je pak opět možná regenerace bohatých makrofytních společenstev z půdní semenné banky nebo turionů (van de Haterd & Ter Heerdt 2007). Klíčení většiny druhů lze podpořit přechodným snížením hladiny vody v rybníce. V nádržích s porosty druhů indikujících kyselé oligotrofní vody je možný extenzivní chov pstruha nebo jiných lososovitých ryb.</p><p class=zalomeni>Na rozdíl od vegetace svazu Nymphaeion albae jsou s většinou druhů a společenstev svazu Potamion blíže obeznámeni převážně jen specialisté na vodní makrofyty. S výjimkou některých druhů využívaných v akvaristice proto není záměrné pěstování a vysazování druhů této vegetace do přírody příliš časté. Častý je však náhodný přenos diaspor vodních makrofytů například s lodní dopravou nebo při rybolovu. V rybářské praxi se rozlišuje jen několik běžnějších rodů a druhů této vegetace (např. Myriophyllum spp., Potamogeton crispus a P. natans), což může vést k ničení porostů vzácnějších druhů, neboť jsou považovány za jiný, potenciálně expanzní druh. V některých případech však může být nezbytné omezit i porosty některého vzácného druhu při lokální expanzi. Chybí-li přesná determinace a znalosti základních biologických vlastností těchto druhů, metody osvědčené při eliminaci běžných makrofytů (např. některé herbicidy) mohou být neúčinné nebo dokonce mohou mít opačný efekt (např. sečení porostů u druhů s rychlou regenerací z úlomků rostlin). Podobná situace může nastat, pokud se objeví nově zavlečené neofyty. S přemnožením makrofytní vegetace tohoto svazu se mohou potýkat i vodohospodáři a provozovatelé rekreačních zařízení nebo lodní dopravy. Na druhé straně mají porosty mnoha druhů praktické využití při čištění odpadních vod, rekultivaci zaplavených těžebních jam, v rybničním hospodaření i jinde.</p><p class=zalomeni>V části zahraniční literatury jsou některé asociace tohoto svazu na základě častého výskytu ve vodních tocích řazeny do svazu Batrachion fluitantis (Oťaheľová in Valachovič et al. 1995: 153&ndash;179, Rennwald 2000, Hilbig in Schubert et al. 2001b: 225&ndash;238). Týká se to například asociací Groenlandietum densae, Potametum denso-nodosi a Potametum perfoliati. Všechny tyto asociace se mohou vyskytovat i ve stojatých vodách, frekvence výskytu na různých typech stanovišť se však v oblastech s rozdílným klimatem a trofií vod značně liší. V tomto zpracování ponecháváme ve svazu Batrachion fluitantis pouze ta společenstva, která se u nás ve stojatých vodách nevyskytují buď vůbec, nebo jen vzácně, zpravidla v mrtvých ramenech řek, kde přetrvávají i po odříznutí ramene od hlavního toku.</p><p class=zalomeni>Porosty některých rdestů s kožovitými plovoucími listy, zejména Potamogeton gramineus a P. polygonifolius, se mohou vyskytovat ve velmi mělkých vodách a zvláště v oblastech s atlantským klimatem i na mokrém substrátu. Kvůli tomu jsou porosty těchto druhů často klasifikovány velmi nejednotně. V rámci třídy Potametea bývají někdy řazeny do svazu Ranunculion aquatilis (např. Arnáiz & Molina 1985, Oťaheľová in Valachovič et al. 1995: 153&ndash;179). Porosty rdestu Potamogeton polygonifolius jsou často řazeny i do třídy Littorelletea uniflorae (např. Schoof-van Pelt 1973, Julve 1993, Hilbig in Schubert et al. 2001b: 225&ndash;238), neboť zejména v západní Evropě se tento druh často vyskytuje společně s druhy charakteristickými pro tuto třídu. Zdánlivá vazba rdestů na určitou hloubku vody zpravidla souvisí na jedné straně s průhledností vody a dostupností světla a na druhé straně s rychlostí vysychání substrátu, která je ovlivněna klimatem oblasti. Jednotlivé druhy rdestů tak mohou v oceánicky laděných částech areálu růst i ve velmi mělkých vodách o horší průhlednosti. V teplých a suchých oblastech, např. ve Středomoří, jsou jejich společenstva většinou vázána na hlubší a nevysychající vody, které zároveň musí mít dobrou průhlednost. Proto nepovažujeme vztah k hloubce vody za vlastnost významnou z klasifikačního hlediska a asociace Potametum graminei a Scirpo fluitantis-Potametum polygonifolii řadíme do stejného svazu jako ostatní společenstva s převahou rdestů.</p><p class=zalomeni>V minulosti se na našem území vzácně vyskytovala asociace Potametum colorati Allorge 1921, doložená z minerálně bohatých vod v komplexech polabských černav v okolí Lysé nad Labem a Mělnické Vrutice. Až donedávna byly tato asociace i její diagnostický druh Potamogeton coloratus v České republice považovány za vymizelé (Hejný in Moravec et al. 1995: 27&ndash;34, Kaplan in Štěpánková et al. 2010: 329&ndash;384). V roce 2010 se podařilo obnovit vitální populaci Potamogeton coloratus u Lysé nad Labem z půdní semenné banky (Kaplan & Formanová, nepubl.). Jelikož však nemáme k dispozici ani starší fytocenologické snímky, neuvádíme tuto asociaci v přehledu syntaxonů.
VBC;;;Svaz Batrachion fluitantis zahrnuje společenstva hvězdošů (Callitriche), lakušníků (Batrachium) a jiných, převážně ponořených vodních makrofytů s optimem výskytu v rychleji proudících vodách. Jednotlivé druhy tohoto svazu mají různé adaptace na stanoviště s rychle proudící vodou a často i kolísající vodní hladinou a omezeným množstvím živin. Jejich kořeny a oddenky umožňují pevné ukotvení v substrátu dna. Stonky jsou pružné a nelámavé a listy členěné v jemné úkrojky nebo jednoduché, podlouhlé či čárkovité, aby kladly co nejmenší odpor vodě. Některé druhy vytvářejí i listy plovoucí na hladině. Většina druhů rostoucích v této vegetaci kvete pod vodou, některé na úrovni vodní hladiny nebo těsně nad ní. Voda se tak podílí i na opylení rostlin a následném šíření semen a plodů. Velmi často se vodou šíří rovněž vegetativní diaspory, jimiž mohou být i celé rostliny nebo jejich trsy, které se uvolňují ze dna vlivem povodní nebo člověka (např. narušování dna při vodních sportech).</p><p class=zalomeni>Společenstva svazu Batrachion fluitantis se u nás vyskytují hlavně v horních a středních tocích řek, ve větších potocích, ale i v čistých stojatých vodách, např. v pstruhových rybníčcích a říčních ramenech. Mimo naše území jsou některá z těchto společenstev uváděna rovněž z jezer (Szańkowski & Kłosowski 2006). Zrnitost substrátu dna do jisté míry diferencuje jednotlivá společenstva: zatímco porosty lakušníků Batrachium fluitans a B. penicillatum se vyskytují zpravidla v tocích s kamenitým nebo hrubě štěrkovitým dnem, společenstva druhů Myriophyllum alterniflorum a Callitriche hamulata upřednostňují místa s jemnozrnnějšími substráty.</p><p class=zalomeni>Diagnostické druhy svazu Batrachion fluitantis jsou konkurenčně slabé a jejich porosty mohou dlouhodobě přetrvávat pouze na stanovištích, která nevyhovují běžnějším druhům vodních makrofytů kvůli silnému proudění, nízké teplotě vody nebo nedostatku živin. Vlivem eutrofizace, oteplování vod (např. v sídlech nebo pod elektrárnami) a regulací toků do porostů pronikají běžnější druhy vodních cévnatých rostlin (např. Myriophyllum spicatum a Potamogeton pectinatus) a zelené vláknité řasy. Jejich konkurence může postupně vytlačit druhy svazu Batrachion fluitantis. Pro udržení společenstev tohoto svazu v krajině je proto důležité zachovat přirozený ráz toků a omezit jejich znečišťování a oteplování.</p><p class=zalomeni>Vegetace svazu Batrachion fluitantis je hojná v tocích západní, severozápadní a střední Evropy. Směrem k jihu a východu se diverzita této vegetace zmenšuje, zejména kvůli vyšším teplotám a většímu obsahu živin ve vodě. Například v jihovýchodní Evropě jsou společenstva svazu Batrachion fluitantis nahrazena některými společenstvy svazu Potamion, která se ve střední Evropě vyskytují spíše ve vodách stojatých. V České republice se tato vegetace vyskytuje zejména v chladnějších pahorkatinách až podhorském stupni, a to zejména v Českém masivu. Některá společenstva zasahují i do teplejších pahorkatin a nížin, zejména na tocích pod přehradami a jezy. V Karpatech je tato vegetace vzácná, zřejmě kvůli splavování jemnozrnných sedimentů z relativně měkkých flyšových hornin, které ve výše položených úsecích řek zhoršují průhlednost vody.</p><p class=zalomeni>á</p><p class=zalomeni></p><p class=zalomeni></p><p class=zalomeni>V dosavadním přehledu vegetace České republiky zahrnoval svaz <i>Batrachion fluitantis </i>čtyři asociace (Hejný in Moravec et al. 1995: 27&ndash;34), z nichž přebíráme pouze tři, a to <i>Batrachietum fluitantis </i>(= <i>Ranunculetum fluitantis</i>), <i>Myriophylletum alterniflori </i>a <i>Batrachio-Callitrichetum hamulatae </i>(= <i>Callitricho hamulatae-Ranunculetum fluitantis</i>). První asociace zahrnuje vedle porostů s dominancí druhu <i>Batrachium fluitans </i>také porosty ekologicky příbuzného druhu <i>Batrachium penicillatum</i>. Do asociace <i>Callitricho hamulatae-Ranunculetum fluitantis </i>řadíme v tomto zpracování porosty s dominantní <i>Callitriche hamulata</i>, v nichž se <i>Batrachium fluitans</i> ani <i>B</i>. <i>penicillatum</i> zpravidla nevyskytují. K asociaci <i>Sparganio emersi-Potametum pectinati</i> Hilbig et Reichhoff 1971, uváděné v České republice ze znečištěných toků nížin a pahorkatin (Hejný in Moravec et al. 1995: 27&ndash;34), nejsou k dispozici žádné fytocenologické snímky, pravděpodobně by k ní však byly přiřaditelné porosty s velkou pokryvností <i>Potamogeton pectinatus </i>a <i>Sparganium emersum</i> v mírně tekoucích vodách. Domníváme se, že takovéto porosty jsou hodnotitelné buď v rámci asociace <i>Sagittario sagittifoliae-Sparganietum emersi </i>(svaz <i>Eleocharito palustris-Sagittarion sagittifoliae</i>), anebo jsou přechodem mezi touto asociací a asociací <i>Potametum pectinati </i>(svaz <i>Potamion</i>). Asociaci <i>Sparganio emersi-Potametum pectinati </i>proto v tomto přehledu nerozlišujeme.</p><p class=zalomeni>Vedle zde uvedených společenstev mohou v rychleji proudící vodě růst i porosty dalších vodních makrofytů, zde řazené převážně do svazu <i>Potamion</i>. Do svazu <i>Batrachion fluitantis </i>řadíme pouze společenstva, která jsou u nás výhradně nebo převážně vázána na toky. Společenstva, která se častěji vyskytují i ve stojatých vodách (např. <i>Potamo pectinati-Myriophylletum spicati</i> a <i>Potametum denso-nodosi </i>), do tohoto svazu nezahrnujeme. U vzácně se vyskytujících společenstev (např. <i>Groenlandietum densae </i>a <i>Potametum praelongi</i>) se opíráme i o informace o stanovištní vazbě ze zahraniční literatury. V mnoha zahraničních přehledech (např. Pott 1995, Oťaheľová in Valachovič et al. 1995: 151&ndash;179, Rennwald 2000, Hilbig in Schubert et al. 2001b: 225&ndash;238) je náplň svazu <i>Batrachion fluitantis</i> poněkud širší, avšak neustálená. Kvůli této neustálenosti a také proto, že ani jedna z existujících koncepcí není dobře aplikovatelná na naše podmínky, používáme vlastní užší vymezení svazu.</p><p class=zalomeni>Společenstvům svazu <i>Batrachion fluitantis </i>je svou stanovištní ekologií příbuzná asociace <i>Fontinalietum antipyreticae</i> Kaiser 1926 (nomen nudum) ze třídy <i>Platyhypnidio-Fontinalietea</i> Philippi 1956, která se vyznačuje dominancí vodního mechu <i>Fontinalis antipyretica</i>. Ten často vytváří monodominantní porosty bez účasti cévnatých rostlin. Asociace <i>Fontinalietum antipyreticae</i> je z našeho území doložena větším počtem fytocenologických snímků (např. Husák & Rydlo 1992, Pivoňková & Rydlo 1992, Rydlo & Vydrová 2000, Bufková & Rydlo 2008á), přičemž rozšíření asociace v ČR více méně odpovídá rozšíření společenstev svazu <i>Batrachion fluitantis</i>. Zejména to platí pro asociaci <i>Ranunculetum fluitantis</i>á, v jejíchž porostech se <i>Fontinalis antipyretica </i>vyskytuje a může zde dosahovat velké pokryvnosti. Proto porosty <i>F. antipyretica </i>považujeme za vývojové stadium asociace <i>Ranunculetum fluitantis</i>, případně i dalších společenstev svazu <i>Batrachion fluitantis</i>, a v přehledu syntaxonů je samostatně neuvádíme. Podobné řešení přijali i někteří zahraniční autoři, kteří <i>Fontinalis antipyretica </i>považují za diagnostický druh svazu <i>Batrachion fluitantis </i>(např. Oťaheľová in Valachovič et al. 1995: 151&ndash;179, Hilbig in Schubert et al. 2001b: 225&ndash;238).
VBD;;;Svaz <i>Ranunculion aquatilis</i> zahrnuje vegetaci makrofytů ve vodách s výrazným kolísáním výšky vodního sloupce během roku, přičemž v létě může hladina vody poklesnout pod povrch substrátu. Tato okolnost se odráží ve struktuře i druhovém složení rostlinných společenstev. Charakteristickou součástí této vegetace jsou vodní makrofyty vytvářející při různé hloubce vody morfologicky odlišné formy, přičemž většina druhů tvoří i specializované formy suchozemské. K typickým druhům této vegetace u nás patří některé lakušníky (<i>Batrachium.aquatile</i>, <i>B. baudotii</i>, <i>B</i>. <i>circinatum</i>, <i>B. peltatum</i>, <i>B. rionii</i> a <i>B. trichophyllum</i>), hvězdoše (<i>Callitriche.cophocarpa</i>, <i>C. hermaphroditica</i>, <i>C. palustris</i>, <i>C. platycarpa</i> a <i>C. stagnalis</i>) a žebratka bahenní (<i>Hottonia palustris</i>). V závislosti na stanovišti a ekofázi (Hejný 1960) se v porostech uplatňují i druhy z jiných typů mokřadní vegetace. Během zaplavení stanoviště jsou to hlavně druhy svazů <i>Lemnion minoris</i> (např. <i>Lemna minor </i>a <i>L. trisulca</i>) a <i>Potamion </i>(např. <i>Myriophyllum spicatum. Potamogeton pusillus</i> agg. a <i>P. trichoides</i>), při obnažení jednoleté druhy tříd <i>Isoëto-Nano-Juncetea</i> a <i>Bidentetea.tripartitae </i>(např. <i>Bidens frondosa. Juncus bufonius . Persicaria hydropiper</i>) a druhy rákosin a porostů vysokých ostřic (např. <i>Glyceria fluitans</i>, <i>Oenanthe aquatica </i>a <i>Rorippa amphibia</i>). Zejména na obnaženém dně často vznikají mozaikovité, obtížně klasifikovatelné porosty.</p><p class=zalomeni>Vegetace svazu <i>Ranunculion aquatilis </i>se váže na mělké, často periodické, stojaté nebo pomalu proudící vody. Jednotlivá společenstva se liší v míře tolerance k poklesu hladiny vody až na úroveň substrátu. Většina z nich tento pokles snáší za předpokladu, že se substrát dlouhodobě udržuje vlhký. U některých diagnostických druhů terestrické podmínky podporují tvorbu květů, plodů a klíčení semenáčků, zatímco u jiných druhů nemají na plodnost nebo regeneraci porostů žádný vliv. Vazba na určitou dynamiku vodního režimu závisí i na klimatu: ve srážkově bohatých územích mohou v terestrické formě dlouhodobě existovat i druhy a společenstva, která se v teplých a suchých oblastech vyskytují pouze na trvale zaplavených stanovištích. Výjimkou jsou v tomto směru mokřady v říčních nivách nebo uvnitř velkých lesních celků, kde se díky větší vzdušné vlhkosti mohou druhy a společenstva svazu <i>Ranunculion aquatilis </i>vyskytovat v jiných vlhkostních podmínkách než v okolní krajině. Mnohá společenstva jsou dokonce v teplých a suchých oblastech vázána pouze na tato mezoklimaticky příznivější stanoviště.</p><p class=zalomeni>Většina charakteristických druhů svazu <i>Ranunculion aquatilis </i>je schopna účinného vegetativního rozmnožování a šíření, nejčastěji pomocí úlomků lodyh s listy nebo bočních prýtů či výběžků s kořeny. Tyto vegetativní diaspory a také semenáčky některých druhů bývají nejčastěji šířeny vodou (Barrat-Segretain 1996, Riis & Sand-Jensen 2006). Díky tomu mohou tyto druhy osídlit nová stanoviště i tehdy, když dlouhodobě nejsou schopny vykvést a vytvořit plody, např. v hlubších vodách. Jednotlivé druhy kvetou buď nad vodní hladinou, nebo pod ní; v závislosti na typu kvetení jsou opylovány větrem, vodou, hmyzem, nebo dochází k samoopylení uvnitř kleistogamických květů. U některých druhů bylo doloženo několik typů opylení (Barrat-Segretain 1996, Hejný in Hejný 2000a: 68, Husák in Hejný 2000a: 51&ndash;52). Přenos semen a plodů je možný vodou, na tělech vodních ptáků (Barrat-Segretain 1996), pravděpodobně i v zažívacím ústrojí ryb a v neposlední řadě i působením člověka, např. na náčiní používaném k výlovu rybníků. Posledním z uvedených způsobů se některé druhy mohou rozšiřovat i vegetativně. Někteří autoři (např. Hejný & Husák in Dykyjová & Květ 1978: 23&ndash;64, Husák et al. in Hejný et al. 1988: 446&ndash;456) u mnohých druhů a společenstev svazu <i>Ranunculion aquatilis</i> uvádějí výraznou podzimně-jarní fenologii. Podle jejich poznatků semena těchto druhů (zejména <i>Batrachium </i>spp. a <i>Hottonia palustris</i>) na podzim vyklíčí, semenáčky přezimují a rostliny zakončují svůj vývoj vykvetením a tvorbou plodů v květnu až červnu dalšího roku, načež odumírají. Datování fytocenologických snímků z České republiky ani naše terénní zkušenosti však tento vývoj nepotvrzují. Předpokládáme, že vývoj probíhá podle podmínek prostředí na konkrétní lokalitě. V závislosti na vlhkosti substrátu (u terestrických porostů), teplotě vody, její průhlednosti a dalších faktorech mohou být porosty na stanovišti vytrvalé, anebo po jednom vegetačním období zmizí a poté znovu regenerují z půdní semenné banky. Názory na jednoletost či vytrvalost se například u druhů rodu <i>Batrachium </i>mezi jednotlivými autory značně liší (Husák et al. in Hejný et al. 1988: 446&ndash;456, Kaplan in Kubát et al. 2002: 121&ndash;124).</p><p class=zalomeni>Původním stanovištěm společenstev svazu <i>Ranunculion aquatilis </i>v krajině bez vlivu člověka byly pravděpodobně tůně a ramena v říčních nivách, okraje sladkovodních a slaných jezer a v některých případech i klidnější úseky toků nebo mělké tůňky vzniklé po vývratech stromů a v kalištích zvěře. Většina společenstev tohoto svazu se i v současnosti vyskytuje především na stanovištích přirozeného rázu a ze stanovišť antropogenních dává přednost takovým, která jsou v rané fázi sukcese nebo pod trvalým vlivem nepříliš silného mechanického narušování, např. nedávno založené nebo odbahněné rybníky či zatopené pískovny a hliníky. Tato stanovištní preference zřejmě souvisí s relativně malou schopností jednotlivých druhů urychlit tvorbu biomasy v podmínkách s větším obsahem živin nebo za vyšší teploty; to je charakteristické i pro další druhy s optimem výskytu v oceánicky laděných oblastech. Z toho vyplývá, že v létě mohou být na živinami bohatých stanovištích tato společenstva potlačována konkurencí makrofytních druhů, které za těchto podmínek prudce zvyšují produkci biomasy a během několika málo týdnů jsou schopny zarůst celý vodní sloupec. Na stanovištích v rané fázi sukcese nebo vystavených pravidelným disturbancím je situace, kdy by výrazně převládl jediný konkurenčně silný druh, méně častá. Spíše zde převažují společenstva S-stratégů, k nimž patří i většina druhů svazu <i>Ranunculion aquatilis</i>.</p><p class=zalomeni>Vegetace svazu <i>Ranunculion aquatilis </i>zpravidla nevyžaduje žádný specifický management za předpokladu, že je přirozenými disturbancemi nebo hospodářským využitím stanoviště eliminováno ukládání nadměrného množství organického sedimentu a že stanoviště nevysychá. V opačném případě je u vzácnějších společenstev namístě citlivé odstranění sedimentu, případně další opatření, např. občasné letnění rybníků. U maloplošných výskytů nebo ve velmi mělkých mokřadech je vhodné sečením nebo pastvou omezovat porosty rákosin, případně náletových dřevin.</p><p class=zalomeni>Přímé hospodářské využití tato vegetace nemá, porosty většiny druhů jsou však užitečné zejména v plůdkových rybnících jako úkryt ryb a prostředí pro rozmnožování vodních bezobratlých, kteří jsou přirozenou potravou plůdku. Některé druhy svazu <i>Ranunculion aquatilis </i>mohou být pro svůj dekorativní vzhled vhodné pro využití v zahradních jezírkách. V obou případech je velkou výhodou, že se tyto druhy nechovají expanzivně, a proto jejich porosty většinou nevyžadují omezování, případně stačí jednorázový zásah během vegetačního období.</p><p class=zalomeni>Vegetace svazu <i>Ranunculion aquatilis</i> je hojná zejména v západní a střední Evropě. Společenstva odolnější k vyschnutí vody v nádrži, anebo naopak schopná růst i v hlubších vodách a tocích jsou běžná i na Pyrenejském a Apeninském poloostrově (Cirujano 1980, Rivas-Martínez et al. 2001, Della Bella et al. 2008, Lastrucci et al. 2010). Zčásti jde o porosty druhů, které se vyskytují v západní a jihozápadní Evropě a k nám nezasahují, např. <i>Batrachium hederaceum</i>, <i>B. tripartitum</i>, <i>Callitriche brutia</i> a <i>C. truncata </i>(Casper & Krausch 1981). Směrem na východ a jihovýchod diverzita této vegetace výrazně klesá, takže například v Polsku, Maďarsku, na Ukrajině a v evropské části Ruska chybějí anebo jsou velmi vzácná i některá u nás běžná společenstva (Korotkov et al. 1991, Borhidi 2003, Dubyna 2006, Matuszkiewicz 2007). Na Balkáně se společenstva svazu <i>Ranunculion aquatilis</i> vyskytují jen velmi vzácně (Gradstein & Smittenberg 1977, Ran&273;elović & Blaženčić 1996á, Kojić et al. 1998, Dimopoulos et al. 2005). Ostrůvkovitě se tato vegetace objevuje i v některých částech Asie, např. v indickém Kašmíru (Zutshi 1975), Nepálu (Lacoul & Freedman 2006b) a na západní Sibiři (Kiprijanova 2000, Taran & Tjurin 2006). Její výskyt je zde vázán na chladnější a vlhčí klima horských poloh, říčních aluvií nebo jezerních pánví. Mimo Evropu a temperátní Asii jsou znalosti o diverzitě svazu <i>Ranunculion aquatilis</i> velmi mezernaté. V Severní Americe je svaz zčásti zastoupen společenstvy místních druhů, např. <i>Batrachium lobbii </i>a <i>B</i>. <i>subrigidum</i>á, vyskytují se tam však i společenstva popsaná z Evropy (Robbins 1918, Looman 1986, Boggs 2000, Kagan et al. 2004). Výskyt porostů přiřaditelných ke svazu <i>Ranunculion aquatilis</i> je možný i v Jižní Americe, Africe a Austrálii, zejména v horských oblastech (Deil 2005), k dispozici jsou však jen sporadické údaje o konkrétních společenstvech (Anonymus 1996, Jaramillo 2004).</p><p class=zalomeni>V České republice je vegetace svazu <i>Ranunculion aquatilis </i>nejhojnější v nivách velkých řek, např. v Polabí nebo dolním Podyjí a Pomoraví, a dále v oblastech s hojností malých lesních rybníčků, např. na Kokořínsku. Naopak v jihočeských rybničních pánvích je diverzita této vegetace poměrně malá a omezuje se jen na několik hojnějších společenstev.</p><p class=zalomeni>V dosavadním přehledu vegetace České republiky (Hejný in Moravec et al. 1995: 27&ndash;34) bylo ve svazu <i>Ranunculion aquatilis</i> uvedeno šest asociací, z nichž většinu v nezměněné podobě přebíráme a navíc uvádíme i asociaci <i>Ranunculetum baudotii</i> Hocquette 1927. Rozlišování asociace <i>Batrachio trichophylli-Callitrichetum cophocarpae </i>Soó (1927) 1960á však na našem území považujeme za neopodstatněné, neboť druhy uvedené ve jménu asociace se natolik liší ve svých stanovištních nárocích, že u nás jen zřídka rostou spolu. Tato asociace není přijata ani ve většině vegetačních přehledů okolních zemí, ačkoli druhy <i>Batrachium trichophyllum </i>a <i>Callitriche cophocarpa </i>se tam běžně vyskytují, a namísto toho jsou porosty s dominantním <i>Batrachium trichophyllum</i> a porosty <i>Callitriche cophocarpa</i> oddělovány do dvou asociací nebo společenstev bez ranku asociace (např. Borhidi 2003), anebo jsou hodnoceny jako součást jiných společenstev (např. Hilbig in Schubert et al. 2001b: 225&ndash;238, Matuszkiewicz 2007). K uvedenému pojetí jsme se přiklonili i v tomto zpracování, přičemž zde však podrobně charakterizujeme pouze asociaci <i>Potamo crispi-Ranunculetum trichophylli</i> Imchenetzky 1926, zatímco porosty s dominantním <i>Callitriche cophocarpa </i>ponecháváme bez detailního zpracování. Zde, stejně jako u předchozího svazu, neuvádíme ani další společenstva druhů rodu <i>Callitriche</i>, která u nás dosud nebyla rozlišována, ale jsou zahrnuta ve vegetačních přehledech některých okolních zemí. Jde například o asociace <i>Veronico beccabungae.Callitrichetum stagnalis</i> Müller 1962 a <i>Veronico beccabungae-Callitrichetum platycarpae</i> (Grube 1975) Meriaux 1978, uváděné například z Německa, Polska a Ukrajiny (Rennwald 2000, Hilbig in Schubert et al. 2001b: 225&ndash;238, Dubyna 2006, Spałek & Horska-Schwartz 2009). Hlavním důvodem pro toto řešení jsou determinační problémy a časté záměny některých našich druhů rodu <i>Callitriche</i>. Ve velké části existujících fytocenologických snímků z České republiky áz Čejsou hvězdoše určeny jen do úrovně rodu, zejména kvůli obvyklé sterilitě rostlin. Proto i znalosti o stanovištní ekologii a rozšíření většiny druhů našich hvězdošů jsou nedostatečné. Navíc jsou společenstva některých druhů, zejména <i>C. stagnalis </i>a <i>C. platycarpa</i>, od nás doložena jen velmi malým počtem snímků. Buď nebyla zaznamenávána kvůli výskytu na maloplošných stanovištích (louže na lesních cestách), nebo jde o vegetaci vázanou u nás jen na některé oblasti, kde dosud neproběhl podrobnější výzkum vegetace vodních makrofytů.
VCA;;;Svaz zahrnuje společenstva parožnatkovitých řas rodu <i>Nitella </i>(u nás <i>N. flexilis</i>, <i>N. mucronata </i>a <i>N. opaca</i>) a druhu <i>Chara braunii</i>. Druhy charakteristické pro tuto vegetaci mají vegetativní orgány měkké, bez vápnité inkrustace. Vyskytují se v kyselých až neutrálních vodách s nedostatkem vápníku, přičemž acidofilní charakter má i kontaktní vegetace (Krause 1969). Tato vegetace dosahuje největší diverzity v atlantské západní Evropě (Corillion 1957) a směrem na východ počet druhů a společenstev klesá. U nás se vyskytuje převážně v chladnějších a vlhčích územích v západní polovině státu. Nejdále do východní Evropy zasahuje vegetace svazu <i>Nitellion flexilis</i> do dolního Povolží (Korotkov et al. 1991) a z výrazně kontinentálních oblastí Eurasie není doložena vůbec. Dosti velká diverzita této vegetace v některých zemích východní Evropy, např. v Rumunsku, zřejmě souvisí s hojným výskytem různých typů mokřadů. Jednotlivá společenstva jsou zde však vzácná, nezřídka doložená jen z jediné lokality nebo nevelkého území (Coldea & Sanda in Coldea 1997: 25&ndash;32).
VCB;;;Svaz Charion globularis zahrnuje porosty s převahou druhů z rodů Chara a Tolypella, pro něž jsou charakteristické vápnité inkrustace a výskyt v neutrálních až alkalických vodách s velkým obsahem vápníku a někdy i chloridů. Jeho společenstva mají oproti svazu Nitellion flexilis kontinentálnější rozšíření a lepší schopnost osídlovat antropogenní stanoviště. Jejich diverzita je dosti velká i ve východní Evropě (Korotkov et al. 1991, Coldea & Sanda in Coldea 1997: 25&ndash;32) a zasahují až na západní Sibiř (Kiprijanova 2005, Koroljuk & Kiprijanova 2005).
VDA;;;Do svazu <i>Littorellion uniflorae</i> se řadí společenstva s převahou vodních šídlatek (<i>Isoëtes echinospora </i>nebo <i>I. lacustris</i>), případně také zevaru úzkolistého (<i>Sparganium angustifolium</i>), která se vyskytují v oligotrofních jezerech boreálně-arktických oblastí Evropy a Severní Ameriky nebo humidních částí střední a východní Evropy. U nás je tato ponořená vodní vegetace zastoupena jednodruhovými porosty šídlatky jezerní (<i>Isoëtes lacustris</i>) v Černém jezeře a šídlatky ostnovýtrusé (<i>I. echinospora</i>) v Plešném jezeře na Šumavě.</p><p class=zalomeni><i>Isoëtes lacustris</i> osídluje podobné typy vod jako <i>I. echinospora</i> a v zahraničí se často vyskytují společně (Bennert et al. 1999). <i>Isoëtes echinospora</i> osídluje mělké i obnažované pobřežní zóny do hloubky dvou, vzácněji tří metrů, a proto je mnohem častěji než <i>I. lacustris</i> vystavována konkurenčnímu tlaku litorálních rostlinných druhů a disturbancím v důsledku kolísání hladiny, pohybů ledu, nestability sedimentu a vlnobití. <i>Isoëtes lacustris</i> zasahuje do mělkých erodovaných zón jen vzácně a převládá ve větších hloubkách, kde často tvoří jednodruhové porosty (R&oslash;rslett & Brettum 1989); vyskytuje se v hloubkách 50 cm až 5 m, vzácněji zasahuje až do 10 m (Roweck 1986, Szmeja 1988b, R&oslash;rslett & Brettum 1989, Bennert et al. 1999). Oba druhy tvoří husté i řídké porosty. Přízemní růžice <i>I. lacustris</i> jsou staženější a tvořené tuhými, křehkými listy (trofosporofyly), zatímco <i>I. echinospora</i> má růžice rozvolněnější, tvořené chabými listy.</p><p class=zalomeni>Obě šídlatky se nejčastěji vyskytují v oligotrofních vodách kyselé reakce, v rozsahu pH 4,5&ndash;6,0, vzácněji až 7,0, s malým obsahem vápníku a o velké průhlednosti. Osídlují různé typy sedimentů od hrubých štěrkovitých nebo písčitých po jemné, bahnité (zejména <i>I. echinospora</i>), jílovité i silně organické (R&oslash;rslett & Brettum 1989); zónám se zvýšenou sedimentací se vyhýbají, protože vzhledem k pomalému růstu nejsou porosty schopny se stěhovat z místa na místo (Farmer & Spence 1986, R&oslash;rslett & Brettum 1989).</p><p class=zalomeni>Během 20. století zaniklo v Evropě mnoho lokalit šídlatek a další jsou ohroženy lidskými vlivy (Bennert et al. 1999), zejména acidifikací, eutrofizací a kolísáním vodní hladiny v souvislosti s energetickým využíváním jezer a výstavbou hrází.</p><p class=zalomeni> V šumavských jezerech se v minulosti vyskytoval také zevar úzkolistý (<i>Sparganium angustifolium</i>), který je dnes považován v České republice za vyhynulý. V Plešném jezeře jej naposledy sbíral L. F. Čelakovský v roce 1892 (Kaplan, nepubl.) a v Černém jezeře byl naposledy doložen v roce 1959 (Holub 1965). Pravděpodobně šlo o vegetaci odpovídající asociaci <i>Sparganio angustifolii-Sphagnetum obesi </i>Tüxen 1937, která se nachází v některých oligotrofních jezerech v Německu (Tüxen 1937, Oberdorfer & Dier&szlig;en in Oberdorfer 1998: 182&ndash;192) nebo v rakouských Alpách (Traxler in Grabherr & Mucina 1993: 188&ndash;196).</p><p class=zalomeni>V západní a severozápadní Evropě se vyskytují i druhově bohatší společenstva, v nichž vedle šídlatek rostou i semenné obojživelné rostliny, např. <i>Littorella uniflora</i> a <i>Lobelia dortmanna</i>. Tüxen (1937) popsal svaz <i>Littorellion uniflorae </i>právě podle těchto společenstev. Druh <i>Littorella uniflora</i>, po kterém je tento svaz pojmenován, vykazuje širší ekologickou amplitudu ve vztahu k délce zaplavení substrátu. V střední Evropě se vyskytuje ve vegetaci bez přítomnosti šídlatek a s mnoha druhy, které jsou schopny dlouhodobě přežívat na obnaženém dně, což je důvodem ke klasifikaci našich porostů s <i>Littorella uniflora</i> do svazu <i>Eleocharition acicularis</i>, a nikoliv <i>Littorellion uniflorae</i>.
VDB;;;Ve společenstvech svazu <i>Eleocharition.acicularis </i>zpravidla převažují nízké semenné, vzácněji výtrusné, trávovitě vyhlížející vytrvalé rostliny. U nás jde především o bahničku jehlovitou (<i>Eleocharis acicularis</i>), sítinu cibulkatou (<i>Juncus bulbosus</i>) a pobřežnici jednokvětou (<i>Littorella.uniflora</i>), vzácně i míčovku kulkonosnou (<i>Pilularia globulifera</i>). Výjimečně jde o porosty vodní vegetace s listy vzplývajícími na hladině, jaké u nás tvoří žabníček vzplývavý (<i>Luronium natans</i>). Porosty jsou hlavně v době zaplavení extrémně druhově chudé, často tvořené jediným druhem. Na mělkém pobřeží se ve vegetaci svazu <i>Eleocharition acicularis</i> vyskytují roztroušené exempláře vodních makrofytů a různých druhů z rákosin a porostů vysokých ostřic. Po obnažení substrátu do ní vstupují některé drobné jednoletky.</p><p class=zalomeni>Tato vegetace se vyskytuje v mělkých oligotrofních a mezotrofních, vzácně až eutrofních vodách (Schoof-van Pelt 1973, Dier&szlig;en 1975), nejvíce ji však ovlivňuje reakce a obsah živin v substrátu, případně ve vodě těsně nad substrátem. Průměrné pH a obsah živin ve vodní nádrži jsou méně významné a mohou se od hodnot zaznamenaných v porostech značně lišit (Schoof-van Pelt 1973). Většina druhů a společenstev je vázána na kyselé, živinami chudé, nezpevněné substráty. Rostliny koření ve dně, jejich růst je však vlivem nedostatku živin pomalý a biomasa je ve srovnání s jinými typy vytrvalé mokřadní vegetace velmi malá. Většina těchto druhů pravděpodobně nemá adaptace, které by jim umožnily využít zvýšený obsah živin ve vodě nebo substrátu, a proto vlivem eutrofizace ustupují, případně podléhají sukcesi druhů osídlujících živinami bohatší stanoviště.</p><p class=zalomeni>Na přirozených stanovištích střední Evropy patřila společenstva tohoto svazu pravděpodobně k nepříliš častým a vyskytovala se jen maloplošně. To se změnilo po vybudování rybníků, které měly zpočátku oligotrofní charakter (Přikryl 1996). Nejpříznivější podmínky pro rozvoj této vegetace na rybnících existovaly přibližně do poloviny 19. století. Se zavedením hnojení a vápnění se postupně zvyšovala úživnost a pH substrátu a druhové složení vegetace se nejspíš začalo měnit ve prospěch druhů náročnějších na živiny. K výrazné změně podmínek na stanovišti a k ústupu druhů vázaných na kyselé substráty však došlo zřejmě až po intenzifikaci rybničního hospodaření v šedesátých až osmdesátých letech 20. století (Šusta 1995, Přikryl 1996, Andreska 1997, Čítek et al. 1998). Nejvýraznější změny se projevily na rybnících s farmovým chovem drůbeže, kde docházelo i k silné mechanické destrukci této vegetace (Hejný et al. 1982a, Hejný et al. in Hejný 2000a: 23&ndash;35). Zrychlily se tím i zazemňovací procesy a původně živinami chudá písčitá pobřeží rybníků na mnoha místech zarostla rákosinami (Hellberg & Cordes 1990). V současné době byly některé typy hospodaření na rybnících omezeny a přísun živin do rybníků se snížil, ale velké množství živin zůstává vázáno v rybničních sedimentech.</p><p class=zalomeni>V době zaplavení se rostliny rozmnožují pouze vegetativně, např. dceřinými růžicemi a oddenky. Tato fáze může trvat i několik desetiletí. Pro generativní rozmnožování je nezbytný výrazný pokles výšky vodního sloupce (Hejný 1960, Pietsch 1963, 1977). V tomto období mohou být rostliny, zvláště ve srážkově chudších oblastech, ohrožovány suchem (Pietsch 1977). V územích s kontinentálnějším klimatem se tato vegetace vyskytuje spíše v hlubších vodách, jako jsou rybníky nebo kanály, kde ani v létě nehrozí úplné vyschnutí. V extrémně suchých nebo mrazivých letech však mohou být společenstva některých druhů na hranici areálu silně poškozena nebo zničena (Hejný & Husák in Dykyjová & Květ 1978: 23&ndash;64). To je třeba brát v úvahu při plánování ochranářského managementu pro lokality s výskytem této vegetace, hlavně pro rybníky. Jejich úplné letnění po celé vegetační období nebo ponechání bez vody přes zimu by znamenalo ohrožení některých vzácných společenstev vymrzáním nebo suchem. Při větší vlhkosti substrátu během vegetačního období zase může docházet k nežádoucímu rozrůstání porostů rákosin a vysokých ostřic, případně porostů jednoletých bylin třídy <i>Bidentetea tripartitae</i>, které porosty nízkých vytrvalých druhů zastiňují.</p><p class=zalomeni>Vegetace svazu <i>Eleocharition acicularis</i> je rozšířena hlavně v západní a severozápadní Evropě, kde se rozlišuje větší počet asociací. U nás se v současnosti vyskytuje pět asociací, z nichž se však na větším počtu lokalit uplatňují pouze <i>Eleocharito-Littorelletum uniflorae</i>, <i>Ranunculo.Juncetum.bulbosi</i> a <i>Limosello aquaticae.Eleocharitetum acicularis</i>. Pojetí poslední jmenované asociace je v literatuře nejednotné a někdy bývá pod různými jmény řazena do třídy <i>Isoëto.Nano-Juncetea</i>. Další dvě společenstva, po více než půl století znovu nalezené <i>Pilularietum globuliferae</i> a koncem devadesátých let 20. století objevené <i>Luronietum.natantis</i>, se u nás vyskytují ojediněle. Obě jsou silně vázána na oblasti s atlantským klimatem a u nás nebyla nikdy hojná.
VDC;;;Vegetaci svazu <i>Sphagno-Utricularion </i>tvoří druhově chudá společenstva osídlující mělké rašeliništní tůně. Porosty mají jednoduchou vertikální strukturu se submerzní vrstvou bublinatek (<i>Utricularia intermedia. U. minor. U. ochroleuca</i> a na jediné v současné době ověřené lokalitě v České republice i <i>U. bremii</i>) a mechorostů. V mechovém patře převažují zástupci čeledi <i>Amblystegiaceae</i> nebo rašeliníky (<i>Sphagnum</i> spp.). Nad vodní hladinu vyčnívají květonosné lodyhy bublinatek a vtroušené druhy z okolních rašelinišť, případně vodní a mokřadní rostliny z kontaktních společenstev.</p><p class=zalomeni>Vegetace malých bublinatek osídluje tůně s oligotrofní nebo dystrofní, popřípadě mezotrofní vodou v přechodových nebo prameništních rašeliništích a slatiništích. Substrát dna může být organogenní, písčitý nebo tvořený vápnitými sedimenty. Tato vegetace vyžaduje stálé zaplavení vodou. Opakovaný pokles hladiny podzemní vody pod úroveň mechového patra vede k zániku společenstev. Při současné eutrofizaci krajiny a poklesu hladiny podzemních vod se urychluje sukcese a zarůstání dřevinami. V posledních třiceti letech vegetace malých bublinatek silně ustoupila a stala se velmi vzácnou.</p><p class=zalomeni>Svaz <i>Sphagno-Utricularion </i>je rozšířen v severozápadní a severní Evropě, např. v Německu (Pott 1995), Polsku (Matuszkiewicz 2007) a Skandinávii (Dier&szlig;en 1996). Ve střední Evropě se vyskytuje jen ve fragmentech, vzácně například v Rakousku (Wallnöfer in Grabherr & Mucina 1993: 182&ndash;187) a na Slovensku (Valachovič & Oťaheľová in Valachovič 2001: 375&ndash;390). U nás zahrnuje tři asociace: <i>Sparganio minimi-Utricularietum intermediae. Sphagno-Utricularietum ochroleucae</i> a <i>Scorpidio scorpioidis-Utricularietum</i>. První asociace se vyskytuje v místech s nejhlubší vodou a spíše na nevápnitém podloží, druhá porůstá mělčí tůňky a okraje hlubších tůní s mírně kyselou vodou na organogenních nebo písčitých podkladech a třetí osídluje obdobná stanoviště na vápníkem bohatších substrátech.</p><p class=zalomeni>Někteří autoři (Pietsch 1965, Wallnöfer in Grabherr & Mucina 1993, Pott 1995, Valachovič & Oťaheľová in Valachovič 2001: 375&ndash;390) rozdělují svaz <i>Sphagno-Utricularion</i> na dva svazy: svaz <i>Sphagno-Utricularion</i> Müller et Görs 1960 s. str., který zahrnuje společenstva vod s malým obsahem uhličitanů, a svaz <i>Scorpidio-Utricularion minoris</i> Pietsch 1964, zahrnující společenstva minerálně bohatých vod. Jelikož je vegetace bublinatek v České republice velmi vzácná, fragmentární a často se vyskytuje na dosti odlišných stanovištích než v suboceánicky laděných boreálních oblastech, řadíme všechny typy společenstev s bublinatkami do jediného svazu <i>Sphagno-Utricularion</i> Müller et Görs 1960 (analogickou koncepci přijímají například Dier&szlig;en 1996, Dier&szlig;en in Oberdorfer 1998: 193&ndash;198 a Matuszkiewicz 2007).
XAA;;;Svaz <i>Coronopodo-Polygonion </i>zahrnuje vegetaci sešlapávaných míst převážně v nížinách a pahorkatinách. Jde o teplomilná a suchomilná společenstva osídlující výslunná a většinou silně vysychavá stanoviště. Jako dominanta se v nich výrazně uplatňuje truskavec obecný (<i>Polygonum arenastrum</i>). V některých společenstvech jsou hojně zastoupeny archeofytní druhy pocházející z teplých oblastí jižní Evropy, např. <i>Coronopus squamatus. Eragrostis minor </i>a <i>Sclerochloa dura</i>. Mechové patro nebývá vlivem nepříznivých vlhkostních podmínek a narušování půdního povrchu většinou vyvinuto.</p><p class=zalomeni>Vegetace svazu <i>Coronopodo-Polygonion</i> má rozsáhlý areál, který zahrnuje celou temperátní část Evropy; na východě byla doložena například z podhůří Jižního Uralu (Išbirdin et al. 1988, Mirkin et al. 1989b, Mirkin & Sujundukov 2008), Mongolska (Hilbig 2000) a Jakutska (Čerosov et al. 2005).</p><p class=zalomeni>Jednotlivé asociace se liší v závislosti na vlhkosti a obsahu živin, vápníku a případně také lehce rozpustných solí v půdě (Simonová 2008c). Na půdách s velkým obsahem dusíkatých látek a často i solí se vyskytuje silně nitrofilní asociace <i>Poo annuae-Coronopodetum squamati</i>, naopak na živiny chudších půdách se vyvíjí <i>Eragrostio minoris-Polygonetum arenastri</i>. Na vápnitých a často také zasolených půdách se vyskytuje asociace <i>Sclerochloo durae-Polygonetum arenastri</i>. Širokou ekologickou amplitudu má asociace <i>Polygonetum arenastri</i>; jde o nejhojnější společenstvo na sešlapávaných půdách, které často tvoří iniciální stadium při sukcesi porostů řazených do ostatních asociací svazu.</p><p class=zalomeni>Asociace <i>Sclerochloo-Polygonetum </i>a <i>Poo-Coronopodetum </i>jsou v jižní Evropě nahrazeny vikariantní asociací <i>Coronopodo procumbentis-Sclerochloëtum durae</i> Br.-Bl. ex Br.-Bl. et al. 1936 (Korneck 1969, Marković 1979), která je v rámci třídy <i>Polygono-Poëtea</i> řazena do svazu <i>Sclerochloo-Coronopodion squamati</i> Rivas-Martínez 1975. Tento svaz uvádí i Eliáš (1986a) pro Slovensko, jde však o vegetaci zcela odlišnou od vegetace středoevropské, na což ukazují výskyty různých mediteránních nebo mediteránně-subatlantských druhů, např. <i>Capsella rubella</i> a <i>Plantago coronopus</i>.</p><p class=zalomeni>V originální diagnóze svazu <i>Coronopodo-Polygonion arenastri</i> jsou zahrnuty asociace, v jejichž originálních diagnózách jsou uváděny druhy <i>Polygonum aviculare </i>a <i>P. aequale</i>. Druhé jméno je synonymem jména <i>P. arenastrum</i>. Vzhledem k tomu, že v porostech s údaji druhu <i>P. aviculare </i>jde v naprosté většině případů o <i>P. arenastrum</i>, doplňujeme do jména svazu epiteton druhu <i>P. arenastrum</i>. Současně navrhujeme inverzi původního jména <i>Polygono-Coronopodion </i>na <i>Coronopodo-Polygonion arenastri</i>, protože <i>Polygonum arenastrum </i>je ve velké části porostů dominantou nebo kodominantou, zatímco druhy rodu <i>Coronopus </i>jsou vzácné.
XAB;;;Svaz sdružuje společenstva vázaná na mezická až mírně vlhká sešlapávaná stanoviště, která jsou oproti svazu <i>Coronopodo-Polygonion arenastri</i> zpravidla chudší živinami. Optimum výskytu svazu leží ve větších nadmořských výškách a ve srážkově bohatších územích ovlivněných oceánickým klimatem. Nejhojnější je tato vegetace v pahorkatinách a podhorských oblastech (Simonová 2008c). Jde o iniciální sukcesní stadia, ve kterých se uplatňují drobné jednoleté a víceleté rostliny, z nichž mnohé se vyznačují poléhavým růstem nebo tvoří růžice (např. <i>Herniaria glabra</i>, <i>Sagina procumbens . Spergularia rubra</i>). Příznačné je prolínání synantropních druhů s druhy přirozené vegetace. Jde o druhy často rostoucí na písčitých nebo kamenitých substrátech (např. <i>Herniaria glabra. Medicago lupulina. Poa compressa. Scleranthus annuus . Spergularia rubra</i>) a druhy suchých trávníků (např. <i>Arenaria serpyllifolia</i> a <i>Potentilla argentea</i>). Na kontaktu s loukami pronikají do porostů například <i>Agrostis capillaris. Lolium perenne. Plantago lanceolata</i> a<i> Trifolium repens</i>. Na občasně zamokřených stanovištích se uplatňují také <i>Agrostis stolonifera</i>, <i>Ranunculus repens. Rumex obtusifolius . Stellaria media</i>. Na rozdíl od vegetace svazu <i>Coronopodo-Polygonion arenastri </i>je díky dostatku vláhy obvykle vyvinuto mechové patro. Podle existujícího souboru fytocenologických snímků je nejhojnějším mechem <i>Bryum argenteum</i>, což odráží nejen jeho častý výskyt na sešlapávaných místech, ale také skutečnost, že je oproti ostatním méně známým druhům mechorostů pravidelně zaznamenáván. To je potřeba vzít v potaz při hodnocení druhové skladby mechového patra u jednotlivých asociací svazu.</p><p class=zalomeni>Svaz <i>Saginion procumbentis</i> je rozšířen především ve vlhčí atlantské a subatlantské části Evropy. Jinde v Evropě je výskyt této vegetace vázán především na vlhčí stanoviště nebo vyšší polohy. Svaz nebo jeho jednotlivé asociace jsou uváděny z Pyrenejského poloostrova (Rivas-Martínez et al. 2001), Nizozemí (Sýkora et al. in Schaminée et al. 1996: 13&ndash;46), Francie (Géhu 1973, Géhu et al. 1985, Bardat et al. 2004), Německa (Pott 1995, Klotz in Schubert et al. 2001: 372&ndash;376), Rakouska (Mucina in Mucina et al. 1993: 82&ndash;89), Slovenska (Jarolímek et al. 1997), Maďarska (Borhidi 2003) a Jižního Uralu (Mirkin & Sujundukov 2008).
XBA;;;Svaz zahrnuje bazifilní teplomilná společenstva převážně jednoletých polních plevelů. Tato vegetace je druhově bohatá, pokryvnosti jednotlivých druhů jsou často malé a zpravidla chybějí výrazné dominanty (Lososová 2004). V porostech se uplatňují teplomilné bazifilní druhy <i>Adonis aestivalis</i>, <i>A. flammea</i>, <i>Ajuga chamaepitys</i>, <i>Anthemis austriaca</i>, <i>Consolida regalis</i>, <i>Kickxia elatine</i>, <i>K</i>. <i>spuria</i>, <i>Lathyrus tuberosus</i>, <i>Silene noctiflora</i>, <i>Sinapis arvensis</i>, <i>Stachys annua</i> aj. Častý je i výskyt obecně rozšířených plevelů, např. <i>Capsella bursa-pastoris</i>, <i>Chenopodium album</i> agg., <i>Cirsium arvense</i>, <i>Galium aparine</i>, <i>Polygonum aviculare</i>, <i>Tripleurospermum inodorum</i> a <i>Viola arvensis</i>. Na jaře se vytváří na úhorech, ve vinohradech a v ozimých obilninách výrazný fenologický aspekt s kvetoucími druhy <i>Erodium cicutarium</i>, <i>Holosteum umbellatum</i>, <i>Lamium amplexicaule</i>, <i>L. purpureum</i>, <i>Veronica hederifolia</i> agg., <i>V. triphyllos</i> aj.</p><p class=zalomeni>Porosty svazu <i>Caucalidion</i> se nejčastěji vytvářejí v obilných polích, vyskytují se však také ve vinohradech, na úhorech a částečně i v okopaninách. Nacházejí se na hlinitých nebo jílovitých půdách bohatých bázemi, především vápníkem, jejichž pH se pohybuje mezi 7,0 a 8,0 (Krippelová 1981, Krippelová & Mucina 1988).</p><p class=zalomeni>Svaz <i>Caucalidion </i>patří k nejstarším typům plevelové vegetace střední Evropy. Původní pěstování obilí bylo u nás omezeno pouze na nejúrodnější sprašové půdy nejteplejších oblastí, tedy právě na stanoviště vyhovující této vegetaci. Většina druhů svazu <i>Caucalidion</i> jsou archeofyty, z nichž mnohé pocházejí z jihozápadní Asie, jihovýchodní a jižní Evropy (Rösch 1998). Do střední Evropy byly zavlékány od samého počátku zemědělství. Oproti jihoevropským společenstvům se však v České republice běžně nevyskytují např. <i>Legousia speculum-veneris</i>, <i>Melampyrum barbatum</i>, <i>Orlaya grandiflora </i>a <i>Turgenia latifolia</i>. Životní cyklus těchto rostlin odpovídá životnímu cyklu a struktuře porostů pěstované plodiny. Plevelné rostliny jsou často stejně vysoké jako obilí, kvetou ve stejnou dobu a tvoří semena v období sklizně. Jejich opakovaný, dlouhodobý výskyt na lokalitě je zajištěn opětovným výsevem s osivem, tzv. speirochorií. Speirochorní druhy byly se zaváděním účinnějších metod čištění osiva během 20. století na našich polích postupně vyhubeny. Takovými rostlinami s optimem výskytu ve svazu <i>Caucalidion </i>byly např. <i>Bifora radians</i>, <i>Melampyrum arvense </i>a <i>Scandix pecten-veneris</i>. V devadesátých letech 20. století se díky změnám ve vlastnických vztazích a souvisejícím změnám v obhospodařování pozemků některé z těchto druhů na polích v České republice znovu objevily (Lososová 2003), ale jejich další osud je krajně nejistý kvůli nástupu firem, které obnovily bezohlednou chemizaci zemědělství. Určitou naději však dává zavádění tzv. ekologického zemědělství.</p><p class=zalomeni>Vegetace svazu <i>Caucalidion </i>je krátkověká a v průběhu vegetačního období prochází několika fenologickými optimy. Tuto skutečnost popisují Kropáč et al. (1971) jako střídání tzv. agroekofází nebo Holzner (1973) jako sled několika různých asociací na stejné lokalitě v průběhu roku. Z hlediska dlouhodobé dynamiky se vegetace svazu <i>Caucalidion </i>v závislosti na pěstované plodině střídá s plevelovou vegetací okopanin. Na těžších a živinami bohatších půdách dochází ke střídání s vegetací svazu <i>Veronico-Euphorbion</i>, na sušších a písčitých stanovištích s vegetací svazu <i>Spergulo arvensis-Erodion cicutariae</i>.</p><p class=zalomeni>Areál svazu zahrnuje celou jižní a střední Evropu. Na severu zasahuje do jižní Skandinávie (Dier&szlig;en 1996), kde však je tato vegetace vůči jihoevropským a středoevropským porostům ochuzená o mnoho teplomilných druhů (Passarge 1964, Wnuk 1976, Dier&szlig;en 1996). Z Pyrenejského poloostrova udávají vegetaci tohoto svazu Nezadal (1989) a Rivas-Martínez et al. (2001), z Francie Géhu et al. (1985) a Julve (1993) a z jižní a východní části Velké Británie Rodwell (2000). Ve východní Evropě a v centrální Asii se druhové složení plevelové vegetace svazu mění a do porostů přistupují stepní druhy (Schubert et al. 1981, Solomaha et al. 1992, Solomaha 2008). Plevelová společenstva s výskytem diagnostických druhů svazu <i>Caucalidion</i>, jako jsou <i>Consolida regalis</i>, <i>Galium tricornutum</i>, <i>Neslia paniculata</i> a <i>Silene noctiflora</i>, se však vyskytují ještě v podhůří Jižního Uralu (Schubert et al. 1981, Mirkin et al. 1985, Jamalov et al. 2004). V České republice jsou tato společenstva vázána především na teplé a suché oblasti v menších nadmořských výškách.</p><p class=zalomeni>V rámci svazu <i>Caucalidion </i>rozlišujeme pět asociací, a to <i>Caucalido platycarpi-Conringietum orientalis</i>, <i>Lathyro tuberosi-Adonidetum aestivalis</i>, <i>Euphorbio exiguae-Melandrietum noctiflori. Stachyo annuae-Setarietum pumilae</i> a <i>Veronicetum hederifolio-triphylli</i>. Posledně jmenovaná asociace jarních efemérních plevelů je do svazu <i>Caucalidion </i>tradičně řazena, i když numerická klasifikace ukázala, že tato jarní společenstva mají mezi plevelovou vegetací poněkud izolované postavení (Lososová et al. 2006b).</p><p class=zalomeni>Kropáč in Moravec (1995: 157&ndash;162) rozlišuje pro Českou republiku další dvě asociace, které však nelze definovat pomocí žádné skupiny diagnostických druhů: <i>Consolido-Anthemidetum austriacae </i>Kropáč et Mochnacký 1990 a <i>Valerianello locustae-Thlaspietum perfoliati</i> Kropáč et Hadač in Kropáč et al. 1971. Fytocenologické snímky, které byly v literatuře řazeny k asociaci <i>Consolido-Anthemidetum austriacae</i>, částečně spadají do asociace <i>Lathyro tuberosi-Adonidetum aestivalis </i>a částečně do asociace <i>Euphorbio exiguae-Melandrietum noctiflori</i>. Kropáč (2006) nově navrhl do svazu <i>Caucalidion</i> zařadit také asociaci <i>Valerianello locustae-Thlaspietum perfoliati</i>. Tato asociace byla původně jedinou asociací svazu <i>Veronico politae-Taraxacion</i>. Udávané diagnostické druhy této asociace <i>Adonis aestivalis</i>, <i>Consolida regalis</i>, <i>Plantago media</i>, <i>Silene latifolia</i> subsp. <i>alba</i>, <i>Taraxacum</i> sect. <i>Ruderalia</i>, <i>Thlaspi perfoliatum</i>, <i>Valerianella locusta </i>a <i>Veronica polita</i> (Kropáč 2006) ve skutečnosti netvoří vyhraněnou skupinu diagnostických druhů a většina z nich má ekologické optimum v jiných vegetačních typech. Převážná část fytocenologických snímků dříve řazených do asociace <i>Valerianello locustae-Thlaspietum perfoliati</i> (Kropáč 2006) byla v našem přehledu zařazena do asociace <i>Euphorbio exiguae-Melandrietum noctiflori</i>. V západní části střední Evropy je kromě uvedených asociací rozlišována ještě asociace <i>Kickxietum spuriae</i> Kruseman et Vlieger 1939, která se však v České republice nevyskytuje. <i>Kickxietum spuriae</i> se od ostatních asociací svazu <i>Caucalidion </i>liší výskytem řady acidofilních plevelů a subatlantských druhů, např. <i>Alopecurus myosuroides</i>.</p><p class=zalomeni>Tüxen (1950) navrhl jméno svazu <i>Caucalidion lappulae</i>, neuvedl však originální diagnózu. Platně svaz se jménem <i>Caucalidion </i>popsala von Rochow (1951) s odkazem na asociaci <i>Lathyretum aphacae </i>Kuhn 1937, která se jako jediná zmiňovaná asociace automaticky stala holotypem jména svazu. Dengler et al. (2003) mylně považují jméno <i>Lathyretum aphacae </i>Kuhn 1937 za fantom, toto jméno však bylo uveřejněno platně (Kuhn 1937). Von Rochow (1951) uvádí jméno svazu <i>Caucalidion</i> bez druhového přívlastku. Jelikož Kuhn (1937: 38) v tabulce asociace <i>Lathyretum aphacae </i>uvádí druhy <i>Caucalis daucoides </i>(= <i>C. platycarpos</i>) a <i>C. latifolia </i>(= <i>Turgenia latifolia</i>), ponecháváme jméno svazu bez druhového přívlastku.
XBB;;;Svaz <i>Veronico-Euphorbion</i> zahrnuje terofytní vegetaci polních plevelů okopanin, která se vytváří na bazických, hlinitých až jílovitých půdách bohatých živinami (Krippelová & Mucina 1988). Společenstva jsou spíše teplomilná, jak dokládá jejich rozšíření v planárním a kolinním stupni. Na lokalitě se v závislosti na pěstované plodině a souvisejících agrotechnických zásazích střídají s vegetací svazu <i>Caucalidion</i>. V druhovém spektru se objevují jednak vzpřímené jednoleté druhy s CR strategií (např. <i>Amaranthus powellii</i>, <i>A. retroflexus</i>, <i>Chenopodium album</i> agg., <i>C. hybridum</i>, <i>Datura stramonium</i>, <i>Sonchus arvensis</i>, <i>S. asper </i>a <i>Solanum nigrum </i>s. l.), jednak druhy nižší vrstvy bylinného patra, které lze najít ve většině typů plevelové vegetace (např. <i>Anagallis arvensis</i>, <i>Equisetum arvense</i>, <i>Stellaria media</i> a <i>Veronica persica</i>). Ve srovnání se svazem <i>Caucalidion </i>se ve vegetaci svazu <i>Veronico-Euphorbion</i> uplatňuje větší procento původních druhů a neofytů a méně archeofytů.</p><p class=zalomeni>Areál svazu zahrnuje celou střední Evropu a část severozápadní Evropy. Jeho asociace se vyskytují ve Velké Británii (Rodwell 2000), severní Francii (Géhu et al. 1985), Nizozemí (Haveman et al. in Schaminée et al. 1998: 199&ndash;246), Švédsku (Dier&szlig;en 1996, Lawesson 2004), Německu (Passarge 1964, Hüppe & Hofmeister 1990, Müller in Oberdorfer 1993b: 48&ndash;114, Pott 1995, Schubert in Schubert et al. 2001: 403&ndash;415, Manthey in Berg et al. 2004: 273&ndash;285), Polsku (Matuszkiewicz 2007), na Slovensku (Jarolímek et al. 1997), v Rakousku (Mucina in Mucina et al. 1993: 110&ndash;168), Slovinsku (Šilc & Čarni 2007), Maďarsku (Borhidi 2003) a Rumunsku (Sanda et al. 1999). V České republice se společenstva tohoto svazu vyskytují v nížinách a pahorkatinách (Kropáč 2006). V České republice lze rozlišit dvě asociace, a to <i>Mercurialietum annuae</i>, která je teplomilnější, a <i>Veronico-Lamietum hybridi</i>, která je vázána na chladnější a vlhčí oblasti.</p><p class=zalomeni>Hejný & Kropáč (in Moravec et al. 1995: 133&ndash;141) uvádějí pro Českou republiku výskyt asociací <i>Amarantho-Fumarietum</i> J. Tüxen 1955 a <i>Amarantho-Chenopodietum albi</i> Soó 1947. Ani jedna z nich se však u nás velmi pravděpodobně nevyskytuje. Asociace <i>Amarantho-Fumarietum</i> je v originální diagnóze charakterizována druhy <i>Amaranthus lividus</i>, <i>Digitaria sanguinalis</i>, <i>Euphorbia peplus</i>, <i>Portulaca oleracea</i>, <i>Setaria pumila</i> a <i>S. verticillata </i>(J. Tüxen 1955). Vegetace s odpovídajícím druhovým složením je v našem pojetí řazena do svazů <i>Spergulo arvensis-Erodion cicutariae </i>a <i>Eragrostion cilianensi-minoris</i>. Asociace <i>Amarantho-Chenopodietum albi</i> Soó 1947 byla původně popsána jako vegetace polních plevelů jihovýchodní Evropy. Diagnostickými druhy jsou mimo jiné <i>Amaranthus crispus</i>, <i>A. albus </i>a <i>Convolvulus arvensis</i> (Soó 1961). Severozápadní hranice areálu této asociace pravděpodobně prochází Maďarskem. Ze Slovenska není doložena (Jarolímek et al. 1997).
XBC;;;Společenstva svazu <i>Scleranthion annui</i> jsou tvořena acidofilními druhy a druhy s širokou ekologickou amplitudou. Z acidofilních druhů se významně uplatňují <i>Centaurea cyanus</i>, <i>Galeopsis tetrahit</i> s. l., <i>Scleranthus annuus</i>, <i>Spergula arvensis</i>, <i>Vicia hirsuta</i> a <i>V. tetrasperma</i>. Společenstva se vyskytují v oblastech s větším úhrnem srážek. Často se nacházejí i na mírně podmáčených půdách, kde se běžně vyskytují vlhkomilné druhy, jako je <i>Gnaphalium uliginosum</i>, <i>Juncus bufonius</i>, <i>Mentha arvensis</i>, <i>Persicaria.lapathifolia</i>, <i>P. maculosa </i>a <i>Stachys palustris</i>. Charakteristická je i přítomnost různých druhů vytrvalých trav a lučních druhů (Otýpková 2001). Vždy jsou zastoupeny jednoleté druhy s širokou ekologickou amplitudou, které v chladnějších polohách rostou jak v okopaninách, tak v obilninách, např.<i> Fumaria officinalis</i>, <i>Lamium purpureum. Stellaria media</i>, <i>Thlaspi arvense</i>, <i>Veronica arvensis </i>a <i>V. persica</i>. V horských a podhorských polohách proto neexistují výrazné rozdíly mezi společenstvy obilnin a okopanin, k čemuž přispívá i častý výskyt druhů typických okopaninových plevelů (např. <i>Euphorbia helioscopia</i> a druhy rodu <i>Sonchus</i>) v obilninách (Otýpková 2004). Společenstva svazu <i>Scleranthion annui</i> se vyskytují na kyselých, minerálně chudých, nevápnitých, písčitých až hlinitých půdách, a to hlavně ve srážkově bohatších oblastech, zejména v horách a v podhůří, lze je však zaznamenat i na minerálně chudších půdách v teplejších polohách. Nacházejí se převážně v ozimých obilninách, na čerstvých úhorech, ale i v okopaninách.</p><p class=zalomeni>Společenstva svazu <i>Scleranthion annui</i> jsou rozšířena v celé západní a střední Evropě. Od střední Evropy na jih se vyskytují především v horských oblastech. V západní Evropě, kde je obecně humidnější klima, je variabilita společenstev podmíněna rozdílnými půdními vlastnostmi a geografickou polohou, kdežto v kontinentálnějších oblastech jsou tato společenstva méně variabilní. Jsou udávána ze Skandinávie (Dier&szlig;en 1996, Lawesson 2004), Irska (White & Doyle 1982), Velké Británie (Rodwell et al. 2000), Pyrenejského poloostrova (Rivas-Martínez et al. 2001), Francie (Julve 1993), Nizozemí (Dunker & Hüppe 2000, Haveman et al. in Schaminée et al. 1998: 199&ndash;246), Německa (Oberdorfer in Oberdorfer et al. 1993: 15&ndash;47, Hofmeister et al. in Preising et al. 1995: 17&ndash;49, Pott 1995, Manthey in Berg et al. 2004: 273&ndash;285), Švýcarska (Brun-Hool 1963), Rakouska (Mucina in Mucina et al. 1993: 110&ndash;168), Itálie (Baldoni 1995), Slovinska (Šilc 2005, Šilc & Čarni 2007), Polska (Wójcik 1978, Matuszkiewicz 2007), Slovenska (Jarolímek et al. 1997), Maďarska (Borhidi 1996), Rumunska (Sanda et al. 1999), Ukrajiny (Solomaha 2008) a různých částí evropského Ruska (Korotkov et al. 1991). V České republice jsou společenstva svazu <i>Scleranthion annui</i> běžná na celém území s výjimkou teplých a suchých oblastí. V rámci svazu <i>Scleranthion annui</i> rozlišujeme samostatnou jarní asociaci <i>Erophilo vernae-Arabidopsietum thalianae</i> a dvě letní asociace <i>Aphano arvensis-Matricarietum chamomillae</i> a <i>Spergulo arvensis-Scleranthetum annui</i>. Z nich je <i>Aphano arvensis-Matricarietum chamomillae</i> teplomilnější a vyvíjí se častěji v nižších polohách a na bazičtějších a živinami více zásobených půdách, zatímco asociace<i> Spergulo arvensis-Scleranthetum annui</i> se nachází na svazích ve vyšších a chladnějších polohách. Kropáč (2006) do stejného svazu řadí i asociaci <i>Holco-Galeopsietum</i> Hilbig 1967, kterou se však na základě analýzy fytocenologických dat nepodařilo rozlišit (Lososová et al. 2006a); tento nejvíce horský typ plevelové vegetace odpovídá v našem pojetí asociaci <i>Spergulo arvensis-Scleranthetum annui</i>, a to její variantě <i>Holcus mollis</i>.
XBD;;;Svaz zahrnuje porosty jednoletých plevelů na písčitých, kyselých a málo úživných půdách. Jde o podobná, ale extrémnější stanoviště, než jaká osídluje vegetace svazu <i>Scleranthion annui</i>, a proto se v porostech často vyskytují druhy tohoto svazu (např. <i>Aphanes arvensis</i>, <i>Raphanus raphanistrum</i>, <i>Scleranthus annuus </i>a <i>Spergula arvensis</i>). Společenstva svazu <i>Arnoseridion minimae</i> se mohou vyvíjet i na podmáčených podzolových půdách, které v létě vysychají (Passarge 1957, Hilbig & Lange 1981). Na takových stanovištích se více uplatňují druhy vlhkomilné a druhy obnažených den (např. <i>Centunculus minimus. Gnaphalium uliginosum </i>a <i>Juncus bufonius</i>) a vegetace tvoří přechody ke svazu <i>Radiolion linoidis </i>(Prach 1999). V kontinentálnějších oblastech Evropy nebo na lehkých písčitých půdách má tato vegetace fenologické optimum na jaře, kdy je v půdě dostatek vláhy pro klíčení a vývoj rostlin; proto jsou často přítomny i efemérní druhy, např. <i>Arabidopsis thaliana</i>, <i>Erophila verna</i>, <i>Veronica hederifolia</i> agg., <i>V..triphyllos</i> a <i>V..verna</i>. V atlantské části Evropy je období vhodné pro vývoj této vegetace mnohem delší. Společenstva svazu <i>Arnoseridion minimae </i>se vyvíjejí v obilninách. Protože mnohé diagnostické druhy (např. <i>Aphanes australis</i>, <i>Arnoseris minima </i>a <i>Teesdalia nudicaulis</i>) nejsou konkurenčně zdatné, jsou omezeny především na okraje nezapojených a mezernatě vzešlých porostů obilí.</p><p class=zalomeni>Svaz je rozšířen především v atlantské a subatlantské oblasti západní a střední Evropy, např. ve Velké Británii (Rodwell 2000), Španělsku a Portugalsku (Malato-Beliz et al. 1960, Nezadal 1989), Francii (Julve 1993), Nizozemí (Haveman et al. in Schaminée et al. 1998: 199&ndash;246), Německu (Oberdorfer in Oberdorfer 1993b: 15&ndash;47, Pott 1995) a Polsku (Matuszkiewicz 2007). V Rakousku se vzácně vyskytuje jen v oblasti Českého masivu (Mucina in Mucina et al. 1993: 110&ndash;168), podobně jako v České republice (Kropáč 2006), kde dosahuje východní hranice rozšíření.</p><p class=zalomeni>Podobnost stanovišť a floristického složení svazů <i>Scleranthion annui</i> a <i>Arnoseridion.minimae </i>vedla mnohé autory (např. Oberdorfer in Oberdorfer 1993b: 15&ndash;47, Matuszkiewicz 2007) k jejich zařazení do syntaxonomického systému jen na úrovni podsvazů <i>Scleranthenion annui</i> a <i>Arnoseridenion minimae</i>.
XBE;;;Svaz <i>Oxalidion.fontanae </i>zahrnuje plevelová společenstva obilnin, okopanin a zeleninových záhonů, která jsou rozšířena od nížin až do vyšších horských poloh. Nacházíme je na kyprých, živinami bohatých půdách s neutrální nebo mírně kyselou reakcí. Z hlediska nároků na živiny a půdní reakci se svaz <i>Oxalidion.fontanae </i>nachází mezi svazy <i>Scleranthion annui</i> a <i>Veronico-Euphorbion</i>, přičemž nároky na živiny směrem k svazu <i>Veronico-Euphorbion</i> rostou, stejně jako obsah bazických kationtů v půdě. Vegetace svazu <i>Oxalidion.fontanae</i> obsahuje druhy vyskytující se v obou zmiňovaných svazech, je však náročnější na půdní vlhkost.</p><p class=zalomeni>Společenstva tohoto svazu se vyskytují v celé Evropě a zasahují až do kontinentální oblasti Ruska. Údaje pocházejí např. ze Skandinávie (Dier&szlig;en 1996), Irska (White & Doyle 1982), Pyrenejského poloostrova (Rivas-Martínez et al. 2001), Francie (Julve 1993), Nizozemí (Haveman et al. in Schaminée et al. 1998: 199&ndash;246), Německa (Meisel 1973, Müller in Oberdorfer et al. 1993: 48&ndash;114, Hofmeister et al. in Preising et al. 1995: 17&ndash;49, Pott 1995, Manthey in Berg et al. 2004: 273&ndash;285), Švýcarska (Brun-Hool 1963), Rakouska (Mucina in Mucina et al. 1993: 110&ndash;168), Itálie (Lorenzoni 1978), Slovinska (Šilc 2005, Šilc & Čarni 2007), Chorvatska (Topić 1984), Srbska (Slavnić 1951), Rumunska (Sanda et al. 1999), Slovenska (Jarolímek et al. 1997), Polska (Wójcik 1973, Matuszkiewicz 2007), Ukrajiny (Solomaha 2008), Jižního Uralu (Išbirdin et al. 1988, Jamalov et al. 2004, Mirkin & Sujundukov 2008) a jiných částí Ruska (Korotkov et al. 1991) až po Jakutsko (Čerosov et al. 2005). V České republice je k tomuto svazu řazena jediná asociace <i>Echinochloo cruris-galli-Chenopodietum polyspermi</i>, která je rozšířena na celém území, zvláště v chladnějších a srážkově bohatších územích.
XBF;;;Svaz zahrnuje jednoletou vegetaci polních plevelů na vysychavých písčitých a hlinitopísčitých půdách v teplých oblastech. Vysychavé půdy, teplé podnebí a intenzivní sluneční záření vyhovují především travám s metabolismem typu C4 (např. <i>Digitaria.sanguinalis</i>, <i>Echinochloa crus-galli</i>, <i>Setaria pumila </i>a <i>S. viridis</i>), které mají v této vegetaci optimum výskytu. Vedle nich se uplatňují i pozdě klíčící teplomilné byliny, jako je <i>Amaranthus retroflexus</i>, <i>Datura stramonium. Galinsoga parviflora </i>a <i>Stachys annua</i>. Půdy jsou mírně kyselé (Kropáč 2006). Porosty tohoto svazu se vytvářejí především v kukuřici, okopaninách a zelinářských záhonech. Tyto plodiny jsou sklízeny pozdě, a proto mají plevele dostatek času k dozrávání semen. Dalším typickým stanovištěm jsou vinohrady. Vegetace má své fenologickém optimum v létě a na lokalitách přečkává až do podzimu.</p><p class=zalomeni>Svaz <i>Spergulo-Erodion</i> je relativně hojně rozšířen ve východní Evropě, zatímco ve střední a západní Evropě se vyskytuje spíše jen na písčitých stanovištích v nejteplejších oblastech (Krippelová 1981). Areál svazu zahrnuje severní Španělsko (Rivas-Martínez et al. 2001), Francii (Julve 1993), Nizozemí (Haveman et al. in Schaminée et al. 1998: 199&ndash;246), Německo (Schubert in Schubert et al. 2001: 403&ndash;415), jižní Skandinávii (Dier&szlig;en 1996, Lawesson 2004), Polsko (Matuszkiewicz 2007), Slovensko (Krippelová 1981, Jarolímek et al. 1997), Rakousko (Holzner 1973, Mucina in Mucina et al. 1993: 110&ndash;168), Maďarsko (Felföldy 1942, Soó 1961, Borhidi 2003), území bývalé Jugoslávie (Kovačević 1970, Šilc & Čušin 2005, Šilc & Čarni 2007), Řecko (Bergmeier 1990), Rumunsko (Sanda et al. 1999) a Ukrajinu (Solomaha et al. 1992, Solomaha 2008). Dále na východě existují údaje z podhůří Jižního Uralu (Išbirdin et al. 1988, Jamalov et al. 2004, Mirkin & Sujundykov 2008) a Jakutska (Čerosov et al. 2005).</p><p class=zalomeni>Velmi často se druhy svazu <i>Spergulo-Erodion</i> mísí s druhy svazu <i>Oxalidion fontanae</i>. V takovém případě nelze oba svazy od sebe jednoznačně odlišit, a proto jsou někdy v německé literatuře sdružovány do jediného svazu <i>Polygono-Chenopodion polyspermi</i> (Müller in Oberdorfer 1993b: 48&ndash;114). Podobné prolínání obou svazů bylo popsáno i z Jakutska a Baškortostánu, kde je Čerosov et al. (2005) a Mirkin & Sujundukov (2008) také sdružují do svazu jediného. Naopak Hüppe & Hofmeister (1990), Pott (1995), Haveman et al. (in Schaminée et al. 1998: 199&ndash;246) a Schubert (in Schubert et al. 2001: 403&ndash;415) se drží původního rozdělení na dva samostatné svazy, jak navrhl Sissingh (in Westhoff et al. 1946). Hlavní rozdíl mezi oběma svazy je v zastoupení rostlin s metabolismem typu C4 (Poldini et al. 1998). K nám zasahuje tato vegetace především do panonské oblasti a vzácně se vyskytuje také v nížinách českého termofytika. V nejteplejších oblastech České republiky se velmi často vyskytuje přechodná vegetace svazů <i>Spergulo-Erodion</i> a <i>Eragrostion cilianensi-minoris</i>. Zatímco ve vegetaci svazu <i>Spergulo-Erodion</i> se vedle jednoletých trav hojně vyskytují plevelné druhy <i>Chenopodium album</i> agg., <i>Datura stramonium</i>, <i>Fallopia convolvulus</i>, <i>Galinsoga parviflora</i> aj., vegetace svazu <i>Eragrostion cilianensi-minoris</i> je spíše druhově chudá, tvořená dominantními travami s vzácným výskytem rostlin sešlapávaných stanovišť nebo teplomilných ruderálních bylin, např. <i>Amaranthus albus</i>, <i>A</i>. <i>blitoides </i>a <i>Portulaca oleracea</i>.</p><p class=zalomeni>V dosavadní literatuře se používá pro tento svaz převážně jméno <i>Panico-Setarion </i>Sissingh in Westhoff et al. 1946. Toto jméno však bylo uveřejněno neplatně, protože s ním spojená originální diagnóza svazu zahrnuje jedinou asociaci se jménem <i>Echinochloo-Setarietum </i>Kruseman et Vlieger (1939) 1940. Na žádnou práci Krusemana a Vliegera z roku 1940 však Westhoff et al. (1946) neodkazují a v práci Kruseman & Vlieger (1939) asociace <i>Echinochloo-Setarietum </i>není uvedena. Jméno svazu <i>Panico-Setarion </i>validizovala von Rochow (1951), avšak zařadila do něj jedinou asociaci, a to <i>Digitario sanguinalis-Eragrostietum minoris </i>Tüxen ex von Rochow 1951, která nezahrnuje vegetaci polních plevelů, nýbrž ruderální vegetaci železničních nádraží a podobných stanovišť. Přesto se v dosavadní literatuře jméno svazu <i>Panico-Setarion </i>používalo téměř výhradně pro plevelovou vegetaci. Jméno svazu <i>Panico-Setarion </i>Sissingh ex von Rochow 1951 je proto nutno zamítnout jako nomen ambiguum.
XBG;;;Svaz <i>Atriplicion </i>zahrnuje početnou skupinu společenstev tvořených ruderálními jednoletými rostlinami (Krippelová & Mucina 1988). Dominantní druhy jsou středně vysoké až vysoké (60&ndash;150 cm) byliny vzpřímeného růstu, převážně CR stratégové. Tyto rostliny jsou nejčastěji z čeledí <i>Brassicaceae </i>(např. <i>Descurainia sophia. Sisymbrium altissimum. S. loeselii. S. officinale . S. orientale </i>subsp. <i>orientale</i>), <i>Chenopodiaceae</i> (především rody <i>Atriplex</i> a <i>Chenopodium</i>) a <i>Asteraceae </i>(např. <i>Conyza canadensis. Lactuca serriola. Sonchus asper . S. oleraceus</i>; A. Pyšek 1977a, Hejný 1978). Kromě uvedených druhů se v porostech velmi často objevují ozimé terofyty, které se vedle ruderálních stanovišť hojně vyskytují také jako plevele okopanin. Takovými druhy jsou např. <i>Capsella bursa-pastoris</i>, <i>Lamium purpureum</i>, <i>Senecio vulgaris</i>, <i>Taraxacum</i> sect. <i>Ruderalia</i> a <i>Thlaspi arvense</i>. Navíc mohou být společenstva svazu dosycována různými neofyty, např. <i>Ambrosia artemisiifolia. Artemisia annua</i> a <i>Iva xanthiifolia</i> (Hejný et al. 1979).</p><p class=zalomeni>Vegetace svazu <i>Atriplicion </i>se vytváří na čerstvě obnažených a převrstvených půdách různého původu, na které se nové druhy šíří převážně anemochorně (Ellenberg 1996). Typickými stanovišti jsou staveniště, navážky zeminy, vnitřní prostory průmyslových podniků, okolí sil a stájí a komposty (P. Pyšek 1992). Společenstva rostou na nejrůznějších typech půd: minerálních, organicko-minerálních i skeletovitých, na odpadovém materiálu a kompostech, na půdách vysychavých stejně jako na vlhkých stanovištích. Dříve se tato společenstva vyskytovala především v okolí sídel, ale dnes se některé typy expanzivně šíří i na opuštěná místa ve volné krajině. Vegetace svazu <i>Atriplicion </i>je ve svém fenologickém optimu od vrcholného léta do podzimu. Nejčastěji jde o iniciální stadia sekundární sukcese, které postupně nahrazuje zejména vegetace třídy <i>Artemisietea vulgaris</i> (A. Pyšek 1977b).</p><p class=zalomeni>Centrem areálu svazu <i>Atriplicion</i> je střední Evropa. V porostech se vedle původních středoevropských druhů, jakými jsou např. <i>Chenopodium album </i>agg. a <i>C. hybridum</i>, hojně uplatňují archeofyty. Neofyty jsou méně časté. Zatímco směrem na východ se v porostech více uplatňují druhy rodů <i>Atriplex</i> a <i>Chenopodium</i>, v západní Evropě častěji dominují <i>Descurainia sophia</i> a druhy rodu <i>Sisymbrium</i> (Krippelová & Mucina 1988).</p><p class=zalomeni>Svaz se vyskytuje ve Francii (Julve 1993), Německu (Müller in Oberdorfer 1993b: 48&ndash;114, Dengler & Wollert in Berg et al. 2004: 264&ndash;272), Polsku (Matuszkiewicz 2007), na Slovensku (Jarolímek et al. 1997), v Rakousku (Mucina in Mucina et al. 1993: 110&ndash;168), Maďarsku (Borhidi 2003), na Balkáně (Mucina & Kolbek 1989) a Ukrajině (Solomaha et al. 1992, Solomaha 2008). Některá společenstva svazu, např. <i>Descurainietum sophiae </i>a <i>Conyzo canadensis-Lactucetum serriolae</i>, zasahují i daleko do severní Evropy (Dier&szlig;en 1996). V České republice je vegetace svazu rozšířena po celém území od nížin do submontánního stupně, kde jednoletá společenstva bývají na narušovaných stanovištích nahrazována spíše vytrvalými porosty.</p><p class=zalomeni>Svaz sdružuje jednoletou ruderální vegetaci středně vlhkých a středně živinami bohatých hlinitých půd. Zatímco na vlhčích a bohatších stanovištích je nahrazen společenstvy svazů <i>Chenopodion rubri . Malvion neglectae</i>, na sušších a chudších stanovištích jej střídají společenstva svazů <i>Sisymbrion officinalis</i>, <i>Eragrostion cilianensi-minoris</i> a <i>Salsolion ruthenicae</i>. V některých středoevropských přehledech vegetace nejsou svazy <i>Atriplicion. Sisymbrion officinalis</i> a <i>Malvion neglectae </i>rozlišovány a všechna společenstva jsou řazena do jednoho široce chápaného svazu <i>Sisymbrion officinalis</i> (např. Müller in Oberdorfer 1993b: 48&ndash;114, Pott 1995, Matuszkiewicz 2007). Zde však tyto svazy odlišujeme vzhledem k odlišné sezonní dynamice a ekologii jejich vegetace. Vegetace svazu <i>Atriplicion </i>je tvořena převážně jednoletými druhy klíčícími na jaře, ve vegetaci svazu <i>Sisymbrion officinalis </i>převažují ozimé jednoletky a vegetace svazu <i>Malvion neglectae </i>je ovlivněna sešlapem a častějšími disturbancemi. Podrobnosti k syntaxonomickému pojetí svazů <i>Atriplicion </i>a <i>Sisymbrion officinalis </i>jsou uvedeny v textu ke svazu <i>Sisymbrion officinalis</i>.</p><p class=zalomeni>Vedle asociací svazu <i>Atriplicion </i>rozlišovaných v tomto přehledu se v České republice mohou vyskytovat další porosty jednoleté ruderální vegetace, které by mohly také být popsány jako nové asociace svazu <i>Atriplicion</i>. Takovými vegetačními typy mohou být jednak nově se utvářející porosty neofytních druhů rostlin (<i>Ambrosia artemisiifolia</i>, <i>Artemisia tournefortiana </i>aj.) nebo asociace, které jsou známy v okolních zemích a dosud nebyly v České republice doloženy, přestože není důvod, aby se u nás nevyskytovaly. Takovými asociacemi jsou <i>Cannabietum ruderalis</i> Morariu 1943, <i>Artemisietum annuae</i> Fijałkowski 1967 a <i>Bromo tectorum-Sisymbrietum orientalis</i> Eliáš 1979. Vzhledem k jejich vzácnosti a absenci fytocenologických dat však tyto asociace formálně nerozlišujeme.
XBH;;;Svaz <i>Sisymbrion officinalis </i>zahrnuje společenstva vzpřímených, středně vysokých ozimých terofytních trav. Fyziognomii porostů určují dominantní trávy, např. ječmen myší (<i>Hordeum murinum</i>) a různé druhy sveřepů (<i>Bromus.hordeaceus</i>, <i>B. japonicus</i>, <i>B. sterilis</i> a <i>B. tectorum</i>). Z dalších jednoletých druhů se v porostech často vyskytují <i>Crepis capillaris</i>, <i>C. tectorum</i>, <i>Descurainia sophia. Lepidium ruderale </i>a <i>Sisymbrium loeselii</i>. Díky své ruderální životní strategii mohou tyto druhy rychle osídlovat čerstvě disturbované nebo nově vytvořené plochy v sídlech a na staveništích. Vegetace svazu <i>Sisymbrion officinalis</i> se vyskytuje také liniově podél okrajů cest, železnic, na zídkách, rumištích a v lemech křovin nebo akátin (Hejný et al. 1979). Společenstva jsou teplomilná a suchomilná, s optimem vývoje na jaře (Krippelová & Mucina 1988). Vyskytují se na mělkých kypřených a živinami bohatých půdách, které snadno vysychají (Hejný et al. 1979). Kontaktní vegetací jsou nejčastěji společenstva sešlapávaných půd svazu <i>Coronopodo-Polygonion arenastri</i>, na zastíněných místech společenstva třídy <i>Galio-Urticetea</i>.</p><p class=zalomeni>Areál svazu zahrnuje celou střední a zčásti i západní Evropu. Vyskytuje se na Pyrenejském poloostrově (Rivas-Martínez et al. 2001), ve Francii (Julve 1993), Německu (Klotz in Schubert et al. 2001: 376&ndash;387, Dengler & Wollert in Berg et al. 2004: 264&ndash;273), Dánsku (Lawesson 2004), Rakousku (Mucina in Mucina 1993: 110&ndash;168), na Slovensku (Jarolímek et al. 1997), v Maďarsku (Borhidi 2003), Srbsku (Kojić et al. 1998), Rumunsku (Dancza 2003) a na Ukrajině (Solomaha 2008). V Mediteránu svaz <i>Sisymbrion officinalis </i>nahrazuje skupina svazů řazených do řádu <i>Brometalia rubenti-tectorum</i> (Rivas-Martínez & Izco 1977, Krippelová & Mucina 1988). Společenstva řazená do svazu <i>Sisymbrion officinalis</i> jsou v České republice rozšířena v suchých nížinách. Hejný (1978) je považuje za starobylý typ archeofytní vegetace, protože jejich výskyt byl dříve vázán především na vesnická sídla a hradiště.</p><p class=zalomeni>Původní široce chápaný svaz <i>Sisymbrion officinalis</i> rozčlenil Hejný (1978) na dva úžeji pojaté svazy. Do svazu <i>Bromo-Hordeion murini </i>Hejný 1978 zařadil ozimou terofytní vegetaci s dominancí trav a rostlin nízkého vzrůstu (15&ndash;30 cm), zatímco do svazu <i>Atriplici-Sisymbrion </i>Hejný 1978 oddělil terofytní vegetaci vysokých bylin, které se vyvíjejí od jara do pozdního léta. Při použití Hejného syntaxonomické koncepce se však pro svaz <i>Bromo-Hordeion murini </i>musí podržet starší platné jméno <i>Sisymbrion officinalis </i>a pro svaz <i>Atriplici-Sisymbrion</i>, jehož jméno bylo uveřejněno neplatně, je třeba použít jméno <i>Atriplicion</i>. Svazy <i>Sisymbrion officinalis</i> a <i>Atriplicion </i>však v některých středoevropských přehledech vegetace nebývají rozlišovány. V jiných přehledech, které je od sebe odlišují, je vegetace svazu <i>Sisymbrion officinalis</i> chápána šířeji, nejen jako vegetace nízkých terofytních ruderálních trav, ale všech jarních ruderálních společenstev vysychavých stanovišť. V tomto pojetí jsou potom do svazu <i>Sisymbrion officinalis</i> řazeny také např. asociace <i>Conyzo canadensis-Lactucetum serriolae</i>, <i>Sisymbrietum altissimi</i> a <i>Descurainietum sophiae</i> (Mucina in Mucina 1993: 110&ndash;168, Jarolímek et al. 1997, Klotz in Schubert et al. 2001: 376&ndash;387, Borhidi 2003, Lawesson 2004). V našem užším pojetí, vycházejícím z pojetí, které publikoval Hejný (1978), řadíme do svazu <i>Sisymbrion officinalis </i>tři asociace rozlišované podle výskytu různých dominantních trav, a to <i>Hordeetum murini</i>, <i>Hordeo murini-Brometum sterilis </i>a <i>Linario-Brometum tectorum</i>.
XBI;;;Svaz <i>Malvion neglectae </i>sdružuje převážně jednovrstevná terofytní společenstva s optimem vývoje v létě (Krippelová & Mucina 1988). Porosty jsou tvořeny především poléhavými nebo vystoupavými rostlinami, méně časté jsou byliny vzpřímeného vzrůstu. Průměrná výška porostů je asi 30 cm (Mucina 1987b, A. Pyšek 1992). Ve vegetaci převažují jednoleté archeofytní druhy, např. <i>Anthemis cotula</i>, <i>Chenopodium murale</i>, <i>C. vulvaria</i>, <i>Malva neglecta</i>, <i>M. pusilla</i>, <i>Urtica urens . Verbena officinalis</i>. Častý je výskyt druhů sešlapávaných stanovišť, jakými jsou <i>Lolium perenne. Matricaria discoidea. Polygonum arenastrum</i> a<i> Potentilla anserina</i>. Místy jsou porosty dosycovány neofyty, např. <i>Amaranthus blitoides</i> nebo <i>Chenopodium pumilio</i> (Hejný 1978, Hejný et al. 1979).</p><p class=zalomeni>Společenstva se vyskytují většinou maloplošně. Půdy jsou organicko-minerální, slabě ulehlé až sypké, často obohacované splaškovými vodami nebo močůvkou. Svaz je příkladem tradičního vesnického typu ruderální vegetace. Obvyklými stanovišti jsou pozemky v okolí venkovských statků, dvorky, výběhy drůbeže nebo okraje menších hnojišť (Mucina 1987b, Krippelová & Mucina 1988). Společenstva ke svému vývoji potřebují dostatek živin a omezení konkurence vyšších ruderálních druhů.</p><p class=zalomeni>Několik svazových druhů obsahuje aromatické látky (např. <i>Anthemis cotula</i>, <i>Chenopodium vulvaria </i>a <i>Matricaria discoidea</i>), některé mají žahavé trichomy (např. <i>Urtica urens</i>), jiné jsou jedovaté (<i>Hyoscyamus niger</i>) nebo jsou schopny rychle regenerovat po disturbanci (např. <i>Malva neglecta. M. pusilla . Polygonum aviculare</i> agg.). Tyto vlastnosti jim umožňují vyhnout se oštipování drůbeží nebo ztracenou biomasu v krátké době nahradit.</p><p class=zalomeni>Ústupem od chovu drobného domácího zvířectva a modernizací vesnic je vegetace svazu <i>Malvion neglectae</i> ochuzována nebo zcela mizí. Nápadný je zejména ústup archeofytních druhů <i>Anthemis cotula. Chenopodium murale . Malva pusilla</i>. Některá společenstva svazu však v dnešní době nacházejí vhodná stanoviště v ruderalizovaných městských trávnících. Kontaktní vegetací jsou jednak společenstva sešlapávaných míst třídy <i>Polygono arenastri-Poëtea annuae</i>, jednak ruderální vegetace svazů <i>Chenopodion rubri. Arction lappae </i>nebo <i>Onopordion acanthii</i>, méně často společenstva svazů <i>Sisymbrion officinalis</i> a <i>Atriplicion </i>(Mucina 1987b, Krippelová & Mucina 1988). V rámci jednoleté ruderální vegetace leží svaz <i>Malvion neglectae</i> uprostřed gradientu od sešlapávaných stanovišť s vegetací třídy <i>Polygono arenastri-Poëtea annuae</i> k narušeným, mírně zkypřeným půdám s vegetací svazů <i>Sisymbrion.officinalis . Atriplicion </i>až po sypké substráty s vegetací svazu <i>Salsolion ruthenicae</i> (Mucina & van Tongeren 1989). Ve starší literatuře byla společenstva tohoto svazu většinou řazena do široce pojatého svazu <i>Sisymbrion officinalis </i>a svaz <i>Malvion neglectae </i>byl původně vymezen jako podsvaz tohoto svazu (Gutte 1972).</p><p class=zalomeni>Vegetace svazu <i>Malvion neglectae </i>je nejhojnější ve východní části střední Evropy a na Balkáně, zasahuje však také do atlantské části Evropy (Mucina 1987b). Ve východní Evropě je svaz doložen z Ukrajiny (Solomaha 2008) a Baškortostánu (Išbirdin et al. 1988, Jamalov et al. 2004). V jižní Evropě je vystřídán svazem <i>Chenopodion muralis </i>Br.-Bl. 1936 (Mucina 1991). Porosty s dominantní <i>Malva neglecta</i> se však vyskytují i na Pyrenejském poloostrově (Rivas-Martínez et al. 2001) a v Řecku (Bergmeier 1990). V České republice se společenstva svazu <i>Malvion neglectae</i> vyvíjejí v teplejších oblastech planárního a kolinního stupně po celém území (Hejný 1978, Hejný et al. 1979).
XBJ;;;Svaz zahrnuje druhově chudou vegetaci s převahou jednoletých druhů a hojným zastoupením neofytů. Porosty mají pionýrský charakter, jsou nízké a nezapojené. Mohou růst na živinami extrémně chudých, propustných, nezpevněných, sypkých substrátech, často vápnitých a s vysokým podílem písku nebo skeletu. Půda nezřídka obsahuje velké množství rozpustných solí. Časté jsou výkyvy vlhkosti a teploty při povrchu půdy. Stanoviště jsou zpravidla plně osluněná. Často jde o plošky na aluviálních štěrkopísčitých náplavech na dolních tocích řek a na ruderalizovaných okrajích písčin navazujících na travinnou vegetaci tříd <i>Koelerio-Corynephoretea</i> a <i>Festucetea vaginatae</i> (Krippelová & Mucina 1988). Mnohem častěji však vhodná stanoviště vznikají na člověkem vytvořených ekologicky extrémních stanovištích, jako jsou haldy, vyhřáté povrchy odvalů, výsypky popílku, železniční náspy, pískovny a hromady škváry nebo štěrku (Kopecký et al. 1986, Sobotková 1993b, 1995a, Višňák 1996b).</p><p class=zalomeni>Rostlinných druhů, které se přizpůsobily životu na uvedených stanovištích, je velmi málo. Optimum výskytu zde má mediteránní druh <i>Chenopodium botrys</i>, kontinentální stepní běžec <i>Salsola kali </i>subsp.<i> rosacea</i>, jednoleté kontinentální druhy <i>Corispermum leptopterum</i> a <i>Plantago arenaria </i>a růžicovitý hemikryptofyt <i>Verbascum phlomoides</i>. Ve vegetaci svazu <i>Salsolion ruthenicae</i> rostou také některé drobné druhy rostlin, které se mohou vyskytovat rovněž v ostatních typech jednoleté ruderální vegetace, např. <i>Amaranthus albus</i>, <i>Eragrostis minor</i>, <i>Microrrhinum minus</i>, <i>Senecio viscosus. Setaria pumila . S. viridis</i>. Vesměs jde o rostliny upřednostňující písčité substráty, které nesnášejí zastínění a nejsou schopny růst v zapojených porostech.</p><p class=zalomeni>Tato vegetace tvoří iniciální sukcesní stadia, která se mohou na čerstvě obnažených substrátech vytvořit během jednoho nebo dvou let v závislosti na přísunu diaspor (Kopecký et al. 1986). Fenologické optimum mají v pozdním létě a na podzim.</p><p class=zalomeni>Svaz <i>Salsolion ruthenicae</i> se vyskytuje v celé subkontinentální a kontinentální Evropě. Na západ a sever zasahuje do Francie (Julve 1993), Nizozemí (Weeda & Schaminée in Schaminée et al. 1998: 247&ndash;304), severního Německa (Dengler & Wollert in Berg et al. 2004: 264&ndash;272) a jižního Švédska, kde je hranice jeho rozšíření totožná s areálovou hranicí druhu <i>Corispermum leptopterum</i> (Dier&szlig;en 1996). Hlavní oblastí rozšíření svazu jsou polopouštní oblasti centrální Asie, odkud pochází velká část jeho diagnostických druhů. Například v okolí lidských sídel ve východním Mongolsku popsal Hilbig (2003) porosty s druhem <i>Salsola pestifera</i>, které zařadil do tohoto svazu.</p><p class=zalomeni>V České republice se vegetace svazu <i>Salsolion ruthenicae </i>vyskytuje pouze ostrůvkovitě. Doklady existují ze skládek průmyslového odpadu v okolí Rokycan a Kladna (A. Pyšek & Šandová 1979, Kopecký et al. 1986), železničních náspů v Brně (Grüll 1980a) a z Ostravska a Karvinska (Sobotková 1994a, b, 1995a, Višňák 1996b). Floristické údaje dokládají výskyt diagnostických druhů svazu na výsypce dolu v Oslavanech (Kühn 1998).</p><p class=zalomeni>V současné fytocenologické literatuře existují různá pojetí svazu <i>Salsolion ruthenicae</i>. Zatímco Philippi (1971) a následně např. Krippelová & Mucina (1988) řadí do svazu pouze ruderální vegetaci druhů se subkontinentálním rozšířením, Dengler & Wollert (in Berg et al. 2004: 264&ndash;272) nebo Weeda & Schaminée (in Schaminée et al. 1998: 247&ndash;304) chápou svaz <i>Salsolion ruthenicae</i> šířeji a řadí sem také ruderální společenstva, jejichž areál zasahuje do západní a severní Evropy, např. <i>Conyzo canadensis-Lactucetum serriolae</i> a <i>Linario-Brometum tectorum</i>. V našem zpracování se přidržujeme prvního, užšího pojetí. V České republice se vyskytují tři asociace svazu, které se liší především vazbou na různé typy substrátu. Zatímco asociace <i>Chenopodietum botryos </i>roste téměř výhradně na chudých, štěrkopísčitých půdách, asociace <i>Bromo tectorum-Corispermetum leptopteri</i> může kromě písčitých stanovišť růst i na zasolených substrátech. Poslední asociace, <i>Plantagini arenariae-Senecionetum viscosi</i>, osídluje sice písčitá, ale mírně eutrofní stanoviště.
XBK;;;Svaz zahrnuje vegetaci teplomilných, jednoletých, nízkých druhů písčitých půd. Mnohé z nich jsou poléhavé, díky čemuž mohou alespoň částečně odolávat sešlapu (např. <i>Cynodon dactylon</i>, <i>Digitaria ischaemum</i>, <i>D. sanguinalis</i>, <i>Eragrostis minor</i>, <i>Hibiscus trionum</i> a <i>Portulaca oleracea</i>). Porosty se vyvíjejí během léta, kdy je sucho a horko, přesto mohou být velmi husté. Je to dáno jejich schopností využít maximum dosažitelné vlhkosti z ranní rosy. Navíc svým růstem alespoň částečně zabraňují vysychání půdy na stanovišti (Pandža et al. 2005). Dominantami jsou jednoleté trávy, u nichž je častý C4 metabolismus (Krippelová & Mucina 1988). Převažují rostliny se stres-tolerantní nebo ruderální strategií (Kropáč 2006).</p><p class=zalomeni>Půdy jsou lehké, písčité, s malým obsahem organických látek. V klimaticky příznivých, teplých a suchých oblastech střední Evropy se druhy svazu <i>Eragrostion cilianensi-minoris</i> vyskytují na různých stanovištích, kde tvoří důležitou složku ruderální vegetace, vegetace sešlapávaných míst a vegetace polních plevelů. Oproti tomu v chladnějších a vlhčích oblastech je jejich výskyt omezen pouze na ruderální a sešlapávaná stanoviště. To může mít několik příčin, z nichž nejvýznamnější je pravděpodobně konkurence plodiny a ostatních druhů na polích (Holzner 1978). Kromě toho může být na ruderálních a sešlapávaných stanovištích teplejší mikroklima a půdy bohatší živinami nebo vápníkem (např. díky opadu omítky z okolních zdí a navážkám stavebního materiálu). Svaz <i>Eragrostion cilianensi-minoris</i> je svým druhovým složením a vlastnostmi diagnostických druhů přechodným typem mezi vegetací ruderální, segetální a vegetací sešlapávaných míst (Mucina & van Tongeren 1989, Čarni & Mucina 1998).</p><p class=zalomeni>Vegetace svazu <i>Eragrostion cilianensi-minoris</i> se vyskytuje ve střední Evropě a na Balkáně, přičemž je nejhojněji zastoupena v panonské oblasti (Čarni & Mucina 1998). Vyskytuje se v Rakousku (Mucina in Mucina et al. 1993: 110&ndash;168), na Slovensku (Jarolímek et al. 1997), v Maďarsku (Borhidi 2003), Rumunsku (Morariu 1943) a bývalé Jugoslávii (Pandža et al. 2005). Areál svazu však zasahuje i do Francie (Julve 1993), Německa (Müller in Oberdorfer 1993b: 48&ndash;114, Passarge 1996), Polska (Matuszkiewicz 2007) a na Ukrajinu (Solomaha 2008). V západní Evropě jsou doklady o výskytu svazu <i>Eragrostion cilianensi-minoris</i> pouze z ruderálních a mírně sešlapávaných stanovišť. V jižní Evropě se na analogických stanovištích vyskytují vikariantní vegetační typy řazené do svazů <i>Euphorbion prostratae</i> (Pyrenejský poloostrov) a <i>Polycarpo-Eleunision indicae</i> (východní Mediterán) (Čarni 1996, Čarni & Mucina 1998). V České republice je rozšíření svazu omezeno na nejteplejší oblasti, kde se vyskytuje hlavně na stanovištích ruderálních a sešlapávaných, vzácněji na polích.</p><p class=zalomeni>Jméno <i>Eragrostion </i>poprvé navrhl Tüxen (1950) pro podsvaz svazu <i>Panico-Setarion</i>. Toto uveřejnění je však neplatné; stejně jako u všech ostatních jmen navržených v této práci jde o nomen nudum. Validní popis svazu <i>Eragrostion </i>uveřejnil Oberdorfer (1954), který neuvádí žádné druhové epiteton a v jeho vlastních fytocenologických snímcích se žádný druh rodu <i>Eragrostis </i>nevyskytuje, přestože tyto snímky řadí do asociace <i>Hibisco trioni-Eragrostietum megastachyae </i>Tüxen 1950 (<i>Eragrostis megastachya = E. cilianensis</i>). Odkazuje však na práci Slavnić (1951) a dvě asociace v ní popsané, v jejichž originálních diagnózách se vyskytují druhy <i>Eragrostis major </i>(= <i>E. cilianensis</i>) a <i>E. minor</i>. Proto doplňujeme jméno svazu <i>Eragrostion </i>na <i>Eragrostion cilianensi-minoris</i>.</p><p class=zalomeni>U nás rozlišujeme tři asociace tohoto svazu. Není vyloučen ani okrajový výskyt čtvrté asociace, <i>Hibisco trioni-Eragrostietum poaeoidis</i> Soó et Tímár 1957, s dominantním ibiškem trojdílným (<i>Hibiscus trionum</i>). Hejný & Kropáč (in Moravec et al. 1995: 133&ndash;141) uvádějí možný výskyt této asociace jako plevelového společenstva okopanin na jižní Moravě. Společenstvo však dosud nebylo z České republiky doloženo (Kropáč 2006). Údaje o výskytu této panonské asociace pocházejí z jižního Slovenska (Eliáš 1982b, Jarolímek et al. 1997, Mochnacký 2000, Kropáč & Mochnacký 2009), Maďarska (Borhidi 2003), Srbska (Kojić et al. 1998) a Rumunska (Sanda et al. 1999), z Rakouska však uváděna není (Mucina in Mucina et al. 1993: 110&ndash;168). Přesto lze předpokládat, že se tato asociace mohla dříve vzácně vyskytovat na jižní Moravě. Starší doklady uvádějí spontánní výskyt ibišku trojdílného v Dyjsko-svrateckém úvalu, Hustopečské pahorkatině a v okolí Sedlce u Mikulova (Slavík in Hejný et al. 1992: 282&ndash;316). V České republice byl ibišek trojdílný zaznamenán ve dvou fytocenologických snímcích (P. Pyšek & Rydlo 1984, Kropáč 2006), ani v jednom případě však nejde o vegetaci svazu <i>Eragrostion cilianensi-minoris </i>a výskyt druhu byl na daných lokalitách jen dočasný, nikoliv dominantní.
XCA;;;Do svazu <i>Onopordion acanthii</i> je řazena teplomilná až mírně teplomilná antropogenní vegetace s převahou dvouletých a víceletých bylin. S větší pokryvností jsou v ní zastoupeny vysoké ruderální hemikryptofyty (např. <i>Arctium lappa. Artemisia absinthium. A. vulgaris . Ballota nigra</i>) a dvouleté až krátce vytrvalé monokarpické druhy (např. <i>Berteroa incana. Carduus acanthoides. Echium vulgare . Onopordum acanthium</i>). Vyskytují se i trávy snášející sucho (např. <i>Arrhenatherum elatius. Elytrigia repens. Lolium perenne. Poa compressa</i> a <i>P. pratensis</i> s. l.) a jednoleté ruderální druhy (např. <i>Bromus sterilis</i>, <i>Capsella bursa-pastoris. Chenopodium album </i>agg., <i>Descurainia sophia. Lactuca serriola. Polygonum aviculare </i>a <i>Tripleurospermum inodorum</i>).</p><p class=zalomeni>Svaz sdružuje suchomilnou vegetaci, která se vyvíjí na teplých stanovištích, často na jižně orientovaných svazích. Půdy zpravidla silně vysychají. Jsou většinou minerálně bohaté, vyvinuté na spraši nebo tvrdých bazických horninách. Společenstva tohoto svazu ale často rostou i na čistě antropogenních substrátech s velkým podílem skeletu. Osídlují suchá vesnická rumiště, skládky a ruderalizované meze a stráně, často v blízkosti hradů a hradních zřícenin nebo ve vinohradech. Podmínkou jejich výskytu je občasné mechanické narušování půdního povrchu, jako je hrabání drůbeže, přisypávání nového substrátu, sešlap nebo přirozená půdní eroze na svazích.</p><p class=zalomeni>V sukcesi společenstva svazu <i>Onopordion acanthii </i>často navazují na jednoletou ruderální vegetaci, zvláště ze svazů<i> Atriplicion. Sisymbrion officinalis </i>nebo <i>Malvion neglectae</i>. Obvykle vytvářejí středně druhově bohaté, mezernaté porosty. Na méně narušovaných a vlhčích ruderálních stanovištích během sukcese většinou přecházejí v jiné vegetační typy třídy <i>Artemisietea vulgaris</i>. Často rostou na kontaktu s přirozenou vegetací suchých trávníků třídy <i>Festuco-Brometea</i>. Mechové patro se u této vegetace většinou nevyvíjí nebo má jen malou pokryvnost.</p><p class=zalomeni>Vegetace svazu <i>Onopordion acanthii</i> byla pravděpodobně běžná již v neolitu. Více se rozšířila s rozvojem vesnic a měst ve středověku, kdy byla hojná na suchých skládkách a rumištích (Opravil 1990). V současnosti je vázána především na vesnice a jejich okolí, ale fragmentárně se může vyvíjet i na městských periferiích (Kopecký & Hejný 1992). Ve střední Evropě se tento starobylý typ ruderální vegetace vyznačuje velkým podílem archeofytů (Mucina in Mucina et al. 1993: 169&ndash;202). Z vytrvalých ruderálních druhů je archeofytního původu např. <i>Artemisia absinthium. Ballota nigra</i>, <i>Carduus acanthoides. Echium vulgare. Marrubium peregrinum </i>a <i>Onopordum acanthium</i>, z jednoletých ruderálních druhů např. <i>Bromus sterilis. Capsella bursa-pastoris. Descurainia sophia. Lactuca serriola </i>a <i>Tripleurospermum inodorum</i>. Některé z těchto druhů byly v minulosti hojně pěstovány jako léčivky (např. <i>Artemisia absinthium</i>, <i>Leonurus cardiaca </i>s. l. a<i> Marrubium vulgare</i>) a dnes patří spíše ke vzácným nebo dokonce ohroženým druhům naší flóry. Neofyty se vyskytují jen velmi zřídka, s výjimkou jednoletých ruderálních druhů <i>Conyza canadensis . Sisymbrium loeselii</i>. V současnosti tyto porosty vlivem urbanizace vesnic a jejich okolí rychle ustupují (Kopecký & Hejný 1992) nebo se vyskytují v ochuzených formách.</p><p class=zalomeni>Svaz <i>Onopordion acanthii</i> je poměrně hojný v subkontinentálních až kontinentálních oblastech jižní a jihovýchodní Evropy, zejména v Maďarsku, na Balkánském poloostrově a na Ukrajině (Hruška 1985, Kopecký & Hejný 1992, Mucina in Mucina et al. 1993: 169&ndash;202). Je udáván také z podhůří Jižního Uralu (Išbirdin et al. 1988, Mirkin et al. 1989b, Mirkin & Sujundukov 2008). Na sever a severozápad od těchto oblastí se vyskytuje v ochuzených formách. V Mediteránu s ním geograficky vikarizují další svazy, jako například <i>Onopordion illyrici</i> Oberdorfer 1954 nebo <i>Carduo carpetani-Cirsion odontolepidis </i>Rivas-Martínez et al. 1986 (Mucina 1991, Rodwell et al. 2002), které většinou zahrnují vegetaci s vyšším podílem terofytů adaptovaných na sušší klima. V České republice se <i>Onopordion acanthii</i> vyskytuje v teplých a suchých oblastech nížin a pahorkatin.</p><p class=zalomeni>Do svazu <i>Onopordion acanthii</i> řadíme tři asociace, <i>Carduo acanthoidis-Onopordetum.acanthii</i>, <i>Salvio nemorosae-Marrubietum peregrini</i> a <i>Potentillo argenteae-Artemisietum absinthii</i>. První dvě jsou silně teplomilné, zatímco asociace <i>Potentillo-Artemisietum </i>na výhřevných stanovištích častěji proniká i do vyšších poloh. V předchozím fytocenologickém přehledu České republiky (Hejný in Moravec et al. 1995: 142&ndash;144) byly ve svazu uváděny ještě asociace <i>Xanthietum spinosi</i> Felföldy 1942, <i>Cirsietum eriophori</i> Oberdorfer ex Müller 1966 a <i>Lappulo echinatae-Cynoglossetum</i> Klika 1935, které jsou častěji uváděny i ve vegetačních přehledech okolních zemí. Asociace <i>Xanthietum spinosi </i>se vzácně vyskytovala v teplých a suchých oblastech, např. ještě v devadesátých letech 20. století v Hostěradicích u Miroslavi (Sádlo, nepubl.). Pravděpodobně však vymizela a snímkový materiál chybí. Asociace <i>Cirsietum eriophori </i>není floristicky dobře vymezená: jde spíše o porosty dominantního druhu šířící se do různých travinných porostů. Společenstvo <i>Lappulo echinatae-Cynoglossetum</i> je z našeho území fytocenologickými snímky doloženo jen vzácně a jeho porosty jsou značně heterogenní. Tradičně se vyskytovalo spíše mimo lidská sídla a bylo vázáno na pastevní management. Dnes se s jeho porosty častěji setkáváme na různých ruderálních stanovištích v sídlech, kde se vyskytuje v ochuzených formách.</p><p class=zalomeni>Ze zdí a omítkových osypů pod hradbami v prostorech hradních zřícenin v Českém středohoří a na Křivoklátsku je dále ve svazu <i>Onopordion acanthii</i> zmiňováno vzácné společenstvo s <i>Lappula squarrosa</i> a <i>Artemisia scoparia</i> (Sádlo in Kopecký & Hejný 1992: 54, Dostálek et al. in Kolbek et al. 2001: 164&ndash;278).
XCB;;;Svaz <i>Dauco-Melilotion</i> zahrnuje ruderální vegetaci s převahou dvouletých až vytrvalých druhů. Jde většinou o iniciální porosty na antropogenních substrátech s nevyvinutou půdou, často na čerstvě narušených otevřených plochách, kde byla odstraněna vegetace nebo převrstvena půda. Porosty jsou většinou druhově bohaté. V počátečních stadiích vývoje se v nich uplatňují jednak druhy vyrostlé ze zásoby diaspor v substrátu, jednak druhy šířící se z okolí. Typicky jsou zastoupeny dvouleté až krátce vytrvalé monokarpické druhy (<i>Berteroa incana</i>, <i>Carduus acanthoides. Daucus carota. Echium vulgare. Picris hieracioides </i>aj.) a vytrvalé ruderální druhy (<i>Artemisia vulgaris. Cichorium intybus. Cirsium arvense. Linaria vulgaris. Melilotus albus. M. officinalis. Tanacetum vulgare. Tussilago farfara </i>aj.). Hojně se také uplatňují luční dvouděložné byliny (např. <i>Achillea millefolium</i> agg., <i>Crepis biennis</i>, <i>Hypericum perforatum. Lotus corniculatus. Medicago lupulina. Pastinaca sativa . Plantago lanceolata</i>), trávy (např. <i>Agrostis capillaris. Arrhenatherum elatius. Dactylis glomerata. Elytrigia repens. Poa compressa . P. pratensis</i> s. l.), některé jednoleté ruderální druhy (např. <i>Conyza canadensis. Crepis foetida </i>subsp.<i> rhoeadifolia . Tripleurospermum inodorum</i>) a také druhy sešlapávaných půd (např. <i>Lolium perenne. Plantago major </i>a <i>Trifolium repens</i>).</p><p class=zalomeni>Jde o teplomilnou a suchomilnou vegetaci rostoucí na mělkých půdách s velkým obsahem štěrku, kamení nebo škváry. Tyto půdy jsou velmi dobře propustné a rychle vysychají. Často jde o tzv. neopedony, tj. surové půdy s nevyvinutými půdními horizonty. Stanoviště jsou většinou jen slabě produktivní, s malým obsahem humusu a živin. Nedostatek dusíkatých látek v půdě zvýhodňuje druhy z čeledi <i>Fabaceae</i> (např. <i>Lotus corniculatus. Medicago lupulina. Melilotus albus. M. officinalis. Trifolium pratense. T. repens . Vicia cracca</i>), které fixují dusík pomocí symbiotických bakterií. Během sukcese roste množství humusu a živin a zlepšují se fyzikální a chemické vlastnosti původně neúživných půd. S tím roste zastoupení hemikryptofytů a na nenarušovaných stanovištích může vývoj postupně dospět až ke křovinné a stromové vegetaci. Vzhledem k typům stanovišť, která tato vegetace osídluje, má většina porostů jen dočasný charakter.</p><p class=zalomeni>Vegetace svazu <i>Dauco-Melilotion </i>osídluje hlavně antropicky ovlivněná stanoviště, jako jsou kolejiště a prostory železničních stanic, okraje cest, náspy podél silnic a železnic, navážky, skládky, úhory, těžební prostory a jejich okolí, stavební pozemky, areály průmyslových závodů a koruny zdí. Především na obnažených svazích a nově navršených náspech má tato vegetace protierozní funkci. V areálech podniků a nádraží jsou však porosty většinou sečeny nebo stříkány herbicidy.</p><p class=zalomeni>Kromě antropogenních stanovišť se některá společenstva svazu mohou vyvíjet i na přirozených štěrkovitých náplavech řek (např. Mucina 1982) nebo na osypech. Předpokládá se, že právě na těchto přirozených stanovištích se podobná vegetace vyskytovala v prehistorické krajině neovlivněné rozsáhlejšími lidskými zásahy (Jehlík 1986, Kopecký & Hejný 1992). Odtud se rozšířila na rozmanitá antropogenní stanoviště, kde byla obohacena ruderálními druhy. Vedle původních druhů (např.<i> Achillea millefolium </i>agg.,<i> Artemisia vulgaris. Daucus carota. Elytrigia repens. Picris hieracioides. Plantago lanceolata. Poa compressa. Trifolium repens . Tussilago farfara</i>) je pro vegetaci tohoto svazu příznačný velký podíl archeofytů (např. <i>Carduus acanthoides. Cichorium intybus. Cirsium arvense. Convolvulus arvensis. Echium vulgare. Linaria vulgaris. Melilotus albus. M. officinalis. Pastinaca sativa . Tanacetum vulgare</i>).</p><p class=zalomeni>Podle nálezů rostlinných zbytků na archeologických lokalitách se vegetace svazu <i>Dauco-Melilotion</i> u nás vyskytovala už ve středověku, především na různých suchých kamenitých místech ve městech a v jejich okolí, například podél cest (Opravil 1990, 1996). Výrazně se začala šířit hlavně během 19. a 20. století s rozvojem železniční a silniční dopravy a stavební a důlní činnosti (Jehlík 1986, Kopecký & Hejný 1992). V tomto období se pravděpodobně formovalo její současné druhové složení. Především podél železnic a silnic, které slouží jako migrační cesty, jsou ve společenstvech často zastoupeny i některé neofyty, např. <i>Conyza canadensis</i>, druhy rodu <i>Oenothera . Solidago canadensis</i>.</p><p class=zalomeni>Porosty jsou většinou mezernaté, ale i zapojené. V přízemní vrstvě se hojně vyskytují vegetativní růžice dvouletých druhů. Mechové patro je vyvinuto spíše sporadicky a vyskytují se v něm akrokarpní pionýrské druhy mechů. Výjimkou jsou zapojené porosty na opuštěných polích (asociace <i>Dauco carotae-Picridetum hieracioidis</i>) nebo stanoviště na korunách zdí (asociace <i>Poëtum humili-compressae</i>), kde se mechové patro vyvíjí pravidelně a vyskytují se v něm často i plazivé pleurokarpní mechy.</p><p class=zalomeni>Vegetace svazu <i>Dauco-Melilotion</i> je hojná ve střední Evropě od subatlantské po subkontinentální oblast (Mucina 1981b, 1991, Eliáš 1982a, 1986a, Mucina in Mucina et al. 1993: 169&ndash;202) a zasahuje až do podhůří Jižního Uralu (Išbirdin et al. 1988, Mirkin et al. 1989b) a Jakutska (Čerosov et al. 2005). V teplých oblastech Evropy je často v blízkém kontaktu s vegetací svazu <i>Onopordion acanthii</i> (Mucina 1981b, Mucina in Mucina et al. 1993: 169&ndash;202, Jarolímek et al. 1997). Matuszkiewicz (2007) ji dokonce řadí jako podsvaz <i>Dauco-Melilotenion</i> do svazu <i>Onopordion acanthii</i>.</p><p class=zalomeni>V České republice je vegetace svazu <i>Dauco-Melilotion</i> vázána většinou na teplé oblasti nížin a pahorkatin, může se však vyskytovat i ve výše položených oblastech, kde osídluje osluněná a výhřevná stanoviště (např. asociace <i>Melilotetum albo-officinalis</i>). Tato vegetace je ve fenologickém optimu v červnu a červenci, některé asociace také v pozdním létě (<i>Dauco carotae-Crepidetum rhoeadifoliae . Dauco carotae-Picridetum hieracioidis</i>).</p><p class=zalomeni>Oproti dosavadní fytocenologické klasifikaci české vegetace (Hejný in Moravec et al. 1995: 142&ndash;144) řadíme do svazu <i>Dauco-Melilotion</i> i asociaci <i>Poëtum humili-compressae </i>(původně řazenou do svazu <i>Convolvulo arvensis-Elytrigion repentis</i>) a asociaci <i>Melilotetum albo-officinalis </i>pojímáme široce a zahrnujeme do ní tři původně rozlišované asociace.</p><p class=zalomeni>Ke svazu <i>Dauco-Melilotion</i> řadíme také typy vegetace vymezené na základě dominance některých druhů invazních neofytů, které se na našem území začaly šířit relativně nedávno. Jde o asociace <i>Artemisio vulgaris-Echinopsietum sphaerocephali. Rudbeckio laciniatae-Solidaginetum canadensis. Buniadetum orientalis</i> a <i>Asclepiadetum syriacae</i>, které vedle dominantních druhů obsahují převážně druhy charakteristické pro svaz <i>Dauco-Melilotion</i> a často v nich jsou zastoupeny také luční druhy ze třídy <i>Molinio-Arrhenatheretea</i>. Kromě společenstev neofytních druhů popsaných v dalším textu se v České republice roztroušeně vyskytují i nápadné porosty s dominující lupinou mnoholistou (<i>Lupinus polyphyllus</i>), která pochází ze Severní Ameriky, v současné době je rozšířena téměř po celé Evropě a v mnoha zemích se chová invazně (Tomšovic & Bělohlávková in Slavík et al. 1995: 357&ndash;360, Kowarik 2003, Weber 2003). U nás se lupina rozšířila na okrajích cest, podél železnic, na pasekách a v lemech lesů. V minulosti byla často záměrně vysévána ve volné krajině jako krmivo pro zvěř. Její porosty se na stanovišti dlouhodobě udržují a jsou u nás dosti časté, ačkoli nejsou dokumentovány fytocenologickými snímky. Většinou mají ráz lučních lad s převahou vysokostébelných trav (např. <i>Alopecurus pratensis. Dactylis glomerata</i>) a často, ne však vždy, s druhy sušších rumišť (např. <i>Tanacetum vulgare</i>), pasek (např. <i>Rubus idaeus</i>) a nitrofilních lemů (např. <i>Urtica dioica</i>). Dalším vzácným typem vegetace tohoto svazu, zaznamenaným fytocenologickými snímky zatím jen z ruderálních stanovišť v Praze (Sádlo, nepubl.), jsou porosty s dominantním oddenkatým neofytním druhem <i>Artemisia verlotiorum</i>.
XCC;;;Do svazu <i>Convolvulo-Elytrigion </i>je řazena polopřirozená a ruderální vegetace suchých nebo periodicky vysychajících výhřevných stanovišť s výrazným zastoupením vytrvalých trav. Jde především o konkurenčně silné trávy s C strategií (např. <i>Arrhenatherum elatius . Dactylis glomerata</i>), z nichž některé mají značně vyvinutý kořenový nebo oddenkový systém (např.<i> Bromus inermis . Elytrigia repens</i>). Po stéblech trav se často pne oplétavá liána <i>Convolvulus arvensis</i>. V porostech se dále uplatňují vytrvalé byliny s kořenovými výběžky (např. <i>Cardaria draba . Cirsium arvense</i>) a některé statné byliny přizpůsobené suchu (např.<i> Falcaria vulgaris</i>). Dále jsou hojné druhy s širokou ekologickou amplitudou, zejména některé luční byliny (např. <i>Galium album </i>subsp. <i>album</i> a <i>Taraxacum</i> sect. <i>Ruderalia</i>) a vytrvalé ruderální byliny (např. <i>Artemisia vulgaris. Silene latifolia </i>subsp.<i> alba </i>a <i>Urtica dioica</i>). Do porostů zřídka pronikají i jednoleté ruderální druhy (např. <i>Galium aparine</i>, <i>Lactuca serriola . Tripleurospermum inodorum</i>). Porosty jsou tvořeny převážně původními druhy, méně archeofyty (např. <i>Arrhenatherum elatius. Cardaria draba. Cirsium arvense. Convolvulus arvensis. Lactuca serriola . Tripleurospermum inodorum</i>). Neofyty se vyskytují jen velmi zřídka (Simonová & Lososová 2008). Vzhledem k velkému podílu druhů s širokou ekologickou amplitudou je svaz <i>Convolvulo-Elytrigion </i>oproti ostatním svazům třídy <i>Artemisietea vulgaris</i> diferencován poměrně slabě.</p><p class=zalomeni>Původně se vegetace svazu pravděpodobně vyskytovala na stanovištích s periodicky narušovaným povrchem půdy, například na pohyblivých svahových kuželech a sesuvech měkkých sedimentů, jako je spraš (Hejný et al. 1979, Sádlo 2006b). S přibýváním mechanicky narušovaných stanovišť v zemědělské krajině se rozšířila na nová stanoviště. Dnes osídluje meze a příkopy podél cest, lemy polí, navážky zeminy, zářezy úvozových cest, úhory, ale i různá stanoviště ve vesnicích a městech, v areálech podniků nebo na důlních výsypkách. Půdy jsou většinou těžší, hlinité až jílovité, často sprašové s obsahem vápníku. Většinou jsou hluboké, mohou být ale i mělké, propustné, s příměsí antropogenního skeletu.</p><p class=zalomeni>Společenstva svazu <i>Convolvulo-Elytrigion</i> tvoří často iniciální porosty na obnažených, mechanicky narušených půdách, kam se jednotlivé druhy šíří přenosem kořenových úlomků nebo kousků oddenků (např. <i>Cardaria draba . Elytrigia repens</i>). V počátečních stadiích sukcese jsou vedle těchto druhů hojně zastoupeny i jednoleté a vytrvalé ruderální druhy, které se buď šíří z okolních ploch, nebo pocházejí ze zásoby semen a vegetativních částí rostlin v nově navrstveném substrátu. Během sukcese postupně roste zastoupení vytrvalých druhů bylin a trav. Díky schopnosti efektivního vegetativního šíření dominant se často vytvářejí plošně rozsáhlé porosty, které se na lokalitě udržují velmi dlouhou dobu. Jsou druhově chudé a většinou husté, s velkým množstvím biomasy. Na častěji narušovaných místech jsou porosty rozvolněnější a většinou také druhově bohatší. Na obnažených ploškách se uplatňují druhy z okolní vegetace, v teplých oblastech většinou ze suchých trávníků tříd <i>Festuco-Brometea . Koelerio-Corynephoretea</i> (Jarolímek et al. 1997). Mechové patro se vyvíjí jen zřídka na vlhčích půdách.</p><p class=zalomeni>Porosty jsou schopny rychlé regenerace po narušení a snášejí i pravidelnou seč. Silně prokořeňují horní vrstvu půdy a na svazích zabraňují erozi. Na druhou stranu jsou zdrojem diaspor druhů zaplevelujících okolní pozemky.</p><p class=zalomeni>Vegetace svazu <i>Convolvulo-Elytrigion</i> se vyskytuje především v suchých a teplých oblastech střední a jižní Evropy (Mucina in Mucina et al. 1993: 169&ndash;202), ale zasahuje i do stepní a lesostepní zóny východní Evropy (Išbirdin et al. 1988, Mirkin et al. 1989b, Korotkov et al. 1991). V České republice se hojně nachází především v teplejších oblastech nížin a pahorkatin, ale proniká i do podhorských oblastí, kde většinou osídluje slunná a výhřevná stanoviště (především asociace <i>Convolvulo arvensis-Elytrigietum repentis</i>).</p><p class=zalomeni>Do svazu řadíme v České republice čtyři asociace. Nejrozšířenější je <i>Convolvulo arvensis-Elytrigietum repentis</i>, která osídluje širokou škálu stanovišť ve velkém rozpětí nadmořské výšky. Asociace <i>Falcario vulgaris-Elytrigietum repentis</i> a <i>Convolvulo arvensis-Brometum inermis</i> zahrnují teplomilnější vegetaci s poněkud většími nároky na pH půdy a asociace <i>Cardarietum drabae</i> se oproti ostatním asociacím vyznačuje časnějším fenologickým optimem na jaře nebo na začátku léta.</p><p class=zalomeni>V předchozím fytocenologickém přehledu České republiky (Hejný in Moravec et al. 1995: 151&ndash;152) byly do svazu <i>Convolvulo-Elytrigion</i> řazeny ještě další asociace, a to <i>Cynodontetum dactyli</i> Felföldy 1942, <i>Poo compressae-Tussilaginetum farfarae</i> Tüxen 1931, <i>Plantagini-Poëtum compressae</i> Jehlík in Hejný et al. 1979 a <i>Poëtum pratensi-compressae</i> Bornkamm 1974, které byly v našem přehledu přeřazeny do jiných svazů, a <i>Melico transsilvanicae-Agropyretum</i> Müller in Görs 1966, kterou pro nedostatek fytocenologických snímků a slabou floristickou diferenciaci nerozlišujeme. Ze stejného důvodu jsme nepřijali ani další asociace, které jsou do tohoto svazu někdy řazeny ve vegetačních přehledech okolních zemí, např. <i>Diplotaxio tenuifoliae-Agropyretum repentis</i> Philippi in Müller et Görs 1969, <i>Poo compressae-Anthemidetum tinctoriae</i> (Müller et Görs) Oberdorfer 1970 a <i>Asparago officinalis-Chondrilletum junceae</i> Passarge 1978.
XCD;;;Svaz <i>Artemisio-Kochion</i> zahrnuje rozvolněnou vegetaci, která se v panonské oblasti vyvíjí velmi vzácně na strmých sprašových svazích, například v zářezech úvozových cest nebo v okolí vinných sklepů. Tato vegetace obsahuje rostlinné druhy považované za relikty chladné pleistocenní sprašové stepi, zejména žitňák hřebenitý (<i>Agropyron pectinatum</i>), bytel rozprostřený (<i>Kochia prostrata</i>) a bělostník růžkatý (<i>Krascheninnikovia ceratoides</i>; Wendelberger 1954, Niklfeld 1964). Jak ukazují vzácné pylové analýzy z teplých a suchých oblastí České republiky, které zahrnují období vrcholného nebo pozdního glaciálu (Rybníčková & Rybníček 1991, Petr 2005), byly tyto oblasti v tehdejším chladném a suchém podnebí pravděpodobně porostlé rozvolněnou stepí s převahou travin, pelyňků, merlíkovitých a s příměsí chvojníku dvouklasého (<i>Ephedra distachya</i>). Pylové spektrum těchto fosilních sedimentů je velmi podobné pylovému spadu v dnešních rozvolněných aridních stepích centrální Asie, jaké se vyskytují např. na jižním Altaji, v Mongolsku a Tuvě (Kuneš et al. 2008). Na velkou podobnost bioty středoevropských pleistocenních stepí, ve kterých se ukládala spraš, a dnešních centrálně asijských stepí ukazují i rozbory fosilní měkkýší fauny v našich spraších (Ložek 2007). V dnešních suchých asijských stepích se hojně vyskytují všechny tři výše uvedené rostlinné druhy vázané ve střední Evropě na reliktní stanoviště sprašových svahů (Hilbig 1995, Koroljuk 2002). Jde o druhy konkurenčně slabé, které rostou v nezapojené vegetaci. Slabý zápoj vegetace byl ve středoevropské pleistocenní krajině, stejně jako v dnešní centrální Asii, způsoben hlavně nízkými srážkami. Se zvlhčováním klimatu v průběhu holocénu se stepi zapojovaly a tyto druhy ustupovaly, až se jejich výskyt omezil jen na nevelké lokality strmých sprašových svahů, kde se otevřená vegetace udržuje díky půdní erozi. Na těchto stanovištích k nim přistupují některé stepní, převážně však teplomilné ruderální druhy.</p><p class=zalomeni>Svaz <i>Artemisio-Kochion </i>je rozšířen ve stepních a lesostepních oblastech od jižní Moravy přes Rakousko (Niklfeld 1964, Mucina in Mucina et al. 1993: 169&ndash;202) a Maďarsko (Borhidi 2003) do Rumunska (Dihoru & Doni&355;ă 1970) a Bulharska a zasahuje i do stepní zóny jižního Ruska, kde jej z podhůří Jižního Uralu udávají Schubert et al. (1981). Svým druhovým složením je přechodný mezi stepní vegetací třídy <i>Festuco-Brometea </i>a ruderální vegetací třídy <i>Artemisietea vulgaris</i>. Maďarští a rumunští autoři (Soó 1959, 1964, Sanda et al. 1999, Borhidi 2003) jej řadí do první třídy, zatímco Mucina (in Mucina et al. 1993: 169&ndash;202) do druhé třídy. Vzhledem k výraznému zastoupení ruderálních druhů v našich porostech jej řadíme stejně jako Mucina do třídy <i>Artemisietea vulgaris</i>, byť jde v tomto případě o dosti arbitrární rozhodnutí.
XCE;;;Svaz <i>Arction lappae</i> zahrnuje ruderální vegetaci s převahou vytrvalých druhů kolonizující mírně vlhká až vysychavá antropogenní stanoviště v sídlech a jejich okolí. Ve společenstvech jsou zastoupeny především nitrofilní dvouděložné byliny patřící mezi C nebo CR stratégy (např. <i>Aegopodium podagraria. Anthriscus sylvestris. Arctium lappa. A. tomentosum. Artemisia vulgaris. Ballota nigra. Chenopodium bonus-henricus. Cirsium arvense. Conium maculatum. Heracleum sphondylium. Lamium album. Rumex obtusifolius. Sambucus ebulus. Silene latifolia </i>subsp.<i> alba. Tanacetum vulgare . Urtica dioica</i>). Většina těchto druhů se vyznačuje dobrou konkurenční schopností a širokou ekologickou amplitudou a osídluje stanoviště s různými vlhkostními podmínkami. Dále jsou zastoupeny trávy (např. <i>Arrhenatherum elatius. Dactylis glomerata. Elytrigia repens</i> a <i>Poa trivialis</i>) a některé běžné luční dvouděložné byliny (např. <i>Achillea millefolium </i>agg., <i>Glechoma hederacea. Plantago lanceolata. Taraxacum</i> sect. <i>Ruderalia </i>a <i>Veronica chamaedrys</i>). V nižších vrstvách porostů se vyskytují jednoleté a dvouleté ruderální druhy (např. <i>Galium aparine. Geum urbanum</i> a <i>Tripleurospermum inodorum</i>) a druhy zhutnělých půd (např. <i>Convolvulus arvensis. Lolium perenne</i>, <i>Plantago major </i>a <i>Poa annua</i>). Mechové patro se u této vegetace vyvíjí jen zřídka, a to v sukcesně starších porostech na vlhčích půdách. Jsou v něm zastoupeny pleurokarpní (převážně plazivé) i akrokarpní druhy mechorostů.</p><p class=zalomeni>Společenstva svazu <i>Arction lappae</i> jsou vázána především na venkovská sídla a jejich okolí (Wittig 2002), vyskytují se ale i ve městech. Typickými stanovišti jsou například skládky, rumiště, navážky, okolí hnojišť a kompostů, ruderalizované břehy vodních toků a nádrží, lemy zdí a plotů, okraje cest nebo ruderální plochy v sousedství železnic. Půdy mají obvykle velký obsah živin a jsou různého složení. Často jde o substráty s příměsí antropogenního skeletu (např. popel, štěrk a stavební odpad) nebo obohacené různými zbytky organického původu (sláma, staré ovoce a zelenina, piliny apod.). Vegetace svazu <i>Arction lappae</i> osídluje jak osluněná stanoviště, kde půda vysychá, tak zastíněná stanoviště, kde se půda udržuje čerstvě vlhká až vlhká a obsahuje více humusu. V závislosti na vlhkostních podmínkách se více uplatňují teplomilné a suchomilné druhy, anebo naopak druhy mezofilní, které jsou náročnější na živiny a vyžadují větší půdní a vzdušnou vlhkost.</p><p class=zalomeni>V sukcesi navazují společenstva svazu <i>Arction lappae </i>zpravidla na jednoletou ruderální vegetaci třídy <i>Stellarietea.mediae</i>. Dlouhodobý výskyt některých společenstev svazu je podmíněn občasným narušováním půdního povrchu, nejčastěji hrabáním drůbeže, mírným sešlapem nebo přisypáváním odpadu. Na těchto stanovištích se většinou udržují otevřené porosty, kde se několik dominantních druhů obvykle vyskytuje ve skupinkách, mezi kterými se nadále uplatňují jednoleté ruderální druhy (především ze svazů <i>Malvion neglectae</i> a <i>Coronopodo-Polygonion arenastri</i>). Bez vlivu disturbancí většinou převládnou statné konkurenčně silné druhy a vznikají zapojené porosty, jejichž další vývoj může směřovat ke křovinám nebo lesním porostům.</p><p class=zalomeni>Vegetace svazu <i>Arction lappae</i> je složena jednak z původních druhů, které patří mezi apofyty a v současné krajině jsou značně rozšířeny na antropogenních stanovištích (<i>Anthriscus sylvestris. Artemisia vulgaris. Elytrigia repens. Heracleum sphondylium. Urtica dioica </i>aj.), jednak z hojných archeofytů (např. druhy rodu <i>Arctium. Ballota nigra. Chelidonium majus. Chenopodium bonus-henricus. Cirsium arvense. Conium maculatum. Lamium album. Leonurus cardiaca </i>s. l., <i>Sambucus ebulus</i> a <i>Tanacetum vulgare</i>). Neofyty jsou zastoupeny méně; kromě častěji přítomných vytrvalých druhů <i>Solidago canadensis . S. gigantea</i> jde především o běžné jednoleté ruderální druhy (např. <i>Amaranthus retroflexus. Conyza canadensis . Sisymbrium loeselii</i>).</p><p class=zalomeni>Tato vegetace byla rozšířena pravděpodobně již v neolitu, kdy osídlovala různá člověkem ovlivněná stanoviště (Wittig 2002). Na základě archeobotanických nálezů byl svaz <i>Arction lappae</i> rekonstruován ze středověku, kdy byl pravděpodobně rozšířen například na smetištích a rumištích uvnitř sídel a v příkopech vně hradeb (Opravil 1990, 1996). V současnosti tato vegetace vlivem rostoucí urbanizace venkovské krajiny ustupuje, což se týká především společenstev, která byla vázána na specifická vesnická stanoviště udržovaná tradičním hospodařením. Dřívější bohatší porosty byly na mnoha místech nahrazeny porosty druhově ochuzenými (Kopecký & Hejný 1992). Ustupují zvláště některé archeofyty, které byly v minulosti využívány jako léčivky a jejichž spontánní porosty byly často záměrně ponechávány nebo se pěstovaly přímo v zahradách, odkud mohly zplaňovat (Wittig 2002). Dnes je většina těchto druhů spíše vzácná (např. <i>Leonurus cardiaca </i>s. l.,<i> Nepeta cataria . Verbena officinalis</i>). Z hospodářského hlediska nemá tato vegetace větší význam. Může plnit asanační a půdoochrannou funkci. Některé druhy mají využití jako léčivé rostliny (Hejný et al. 1979).</p><p class=zalomeni>Areál svazu <i>Arction lappae</i> se rozprostírá od západní přes střední Evropu (Sissingh 1950, Weber 1961) a zasahuje i do severní Evropy (Dier&szlig;en 1996, Lawesson 2004). Směrem na jih a jihovýchod je nahrazován svazem <i>Onopordion acanthii</i> (Sissingh 1950, Weber 1961). Vegetace řazená do svazu <i>Arction lappae</i> se vyskytuje i v různých částech evropského Ruska a zasahuje až na Jižní Ural (Išbirdin et al. 1988, Korotkov et al. 1991, Mirkin & Sujundukov 2008). V České republice je svaz rozšířen po celém území. V teplých a suchých nížinách a pahorkatinách tvoří často přechodné porosty ke společenstvům dalších svazů třídy <i>Artemisietea vulgaris </i>(především svazu <i>Onopordion acanthii</i>), naopak na mezičtějších stanovištích nebo v humidnějších oblastech ve vyšších polohách má blíže k ruderální vegetaci třídy <i>Galio-Urticetea</i>, zvláště svazu<i> Aegopodion podagrariae</i> (Hejný et al. 1979, Kopecký & Hejný 1992). Analogická variabilita se projevuje i při srovnání této vegetace mezi jižní až jihovýchodní a střední až severozápadní Evropou (Mucina 1991, Kopecký & Hejný 1992).</p><p class=zalomeni>Ve srovnání s předchozím přehledem rostlinných společenstev České republiky (Hejný in Moravec et al. 1995: 144&ndash;151) nerozlišujeme asociace <i>Urtico-Artemisietum vulgaris</i> Hadač 1978 a <i>Artemisio-Melilotetum albi</i> Hadač 1978 pro jejich slabou floristickou diferenciaci. Asociace <i>Tanaceto vulgaris-Artemisietum vulgaris </i>Sissingh 1950 byla přeřazena do svazu <i>Dauco-Melilotion</i>.</p><p class=zalomeni>V okolních zemích se častěji uvádějí ještě asociace <i>Leonuro cardiacae-Ballotetum nigrae </i>Slavnić 1951, <i>Balloto-Malvetum sylvestris</i> Gutte 1966 a <i>Cirsietum lanceolati-arvensis</i> Morariu 1942. První asociace zahrnuje teplomilné a suchomilné porosty s výrazným zastoupením <i>Leonurus cardiaca</i> s. l. a dalších archeofytů a u nás se pravděpodobně vyskytuje jen velmi vzácně v nejteplejších oblastech. Další dvě asociace zahrnují floristicky jen málo vyhraněné porosty, které z našeho území nejsou dostatečně doloženy snímky, a proto je nerozlišujeme.</p><p class=zalomeni>Vedle svazu <i>Arction lappae</i> je někdy rozlišován ještě svaz <i>Rumicion obtusifolii</i> Gutte 1972 (např. Gutte 1972, Gutte & Hilbig 1975), kam jsou řazena společenstva oblastí s chladnějším a vlhčím klimatem. Tvoří přechod mezi svazy <i>Arction lappae . Rumicion alpini</i> (Mucina in Mucina et al. 1993: 169&ndash;202). V našem přehledu řadíme tuto vegetaci do svazu <i>Arction lappae</i>.
XDA;;;Svaz <i>Senecionion fluviatilis</i> zahrnuje společenstva jednoletých i vytrvalých nitrofilních bylin v lemech lužních lesů a křovin. Porosty jsou zpravidla plně zapojené, vícevrstevné a obsahují významný podíl bylinných lián (např. <i>Calystegia sepium</i> a <i>Humulus lupulus</i>) a vlhkomilných bylin s velkou biomasou (např. <i>Aegopodium podagraria</i>, <i>Chaerophyllum.bulbosum</i> a <i>Urtica dioica</i>). S menší pokryvností se vyskytují i další druhy, které mají optimum v podrostu lužních lesů (např. <i>Rubus caesius</i>), různých typech vlhkých luk (např. <i>Poa trivialis</i> a <i>Symphytum.officinale</i>), mokřadech (např. <i>Phalaris arundinacea</i>) i na antropogenních stanovištích. Svaz <i>Senecionion fluviatilis</i> tak patří v rámci třídy <i>Galio-Urticetea</i> k druhově bohatším typům vegetace. Typický je i výskyt neofytů, zejména <i>Aster novi-belgii </i>s. l., <i>Echinocystis lobata </i>a <i>Impatiens glandulifera</i>, jejichž převládnutí však může výrazně ochuzovat druhovou bohatost porostů (snad s výjimkou <i>I. glandulifera</i>; Hejda & P. Pyšek 2006). Druhově chudší jsou rovněž porosty na antropogenních stanovištích v sídlech a jejich okolí.</p><p class=zalomeni>Tato vegetace se přirozeně vyskytuje hlavně v nivách nížinných řek, kde osídluje neobhospodařované plochy na rozhraní lužních lesů a luk, okolí mrtvých ramen nebo říční břehy, odkud se může šířit i do nesečených vlhkých luk a na lesní paseky. Na gradientu vlhkosti přitom navazuje na společenstva rákosin a vysokých ostřic třídy <i>Phragmito-Magno-Caricetea</i>, která v lužní krajině osídlují níže položená místa (Kopecký 1985b). Naopak ve vyšších polohách rostou společenstva svazu <i>Senecionion fluviatilis</i> často v kontaktu s vegetací svazu <i>Petasition hybridi</i> (Kopecký 1969). Stanoviště jsou plně osluněná až zastíněná. Půdy jsou hlinitopísčité až jílovité, čerstvě vlhké až vlhké a dobře zásobené živinami. Jde většinou o hluboké půdy, ve kterých některé druhy vytvářejí bohatě větvené kořenové systémy a jsou schopny pronikat až do hloubky 3 m (např. <i>Calystegia sepium. Cucubalus baccifer </i>a <i>Humulus lupulus</i>; Kopecký & Hejný 1971). Zvláště v teplých a suchých oblastech, kde půdy v letním období více vysychají, tak mohou čerpat vlhkost z nižších vrstev půdy. Přesto se společenstva svazu v těchto oblastech vyskytují především v říčních nivách a jejich bezprostředním okolí, kde je vyšší vzdušná vlhkost, a na vzdálenější antropogenní stanoviště se příliš nešíří. Naopak v územích s chladnějším a vlhčím klimatem je tato vegetace zpravidla vázána na stanoviště pod přímým vlivem člověka, např. na břehy vodotečí uvnitř sídel.</p><p class=zalomeni>Společenstva svazu <i>Senecionion fluviatilis</i> zčásti představují přirozenou nitrofilní vegetaci, která se pravděpodobně vyskytovala i v krajině bez výraznějšího vlivu člověka. Její výskyt byl však nejspíš omezen pouze na malé plochy bezlesí v nížinných říčních nivách, např. na místa mechanicky narušovaná povodněmi. Na těchto místech byla vegetace odedávna vystavena disturbancím vzniklým v důsledku erozně-akumulačních procesů (Kopecký 1985b, Jarolímek & Zaliberová in Valachovič 2001: 21&ndash;49); po nich však byla schopna poměrně rychlé opětovné regenerace. Postupně byl vliv přirozených disturbancí zesilován hospodařením v lesích a zakládáním luk. K většímu rozšíření některých společenstev svazu <i>Senecionion fluviatilis</i>, zejména typů s vysokým podílem neofytů, došlo až ve druhé polovině 20. století. Souviselo to se silnou eutrofizací krajiny, ale do značné míry i s regulací vodních toků, která vedla k velkoplošnému narušení původního vegetačního krytu a postupně i k vysychání mokřadních stanovišť a omezení záplav v nivách (Kopecký 1969, 1985b). Od začátku devadesátých let byla na mnoha místech omezena i pravidelná seč zaplavovaných luk. Z ochranářského hlediska představuje většina existujících porostů tohoto svazu málo hodnotný biotop, který je náchylný k invazi neofytů nebo je zdrojem jejich diaspor, a proto je třeba jej omezovat, např. znovuzavedením pravidelné seče na opuštěných loukách. Naopak druhově bohaté porosty bez účasti neofytů a s výskytem některých vzácnějších druhů, např. <i>Lycopus exaltatus</i> a <i>Senecio sarracenicus</i>, zasluhují ochranu. Management této vegetace je však obtížný a spočívá především v omezování invazních druhů.</p><p class=zalomeni>Vegetace svazu <i>Senecionion fluviatilis</i> je dosti hojná v západní a střední Evropě, ale se zmenšující se vlhkostí klimatu směrem k jihu a východu je stále vzácnější. Je doložena z Velké Británie (Rodwell 2000), Pyrenejského poloostrova (Rivas-Martínez et al. 2001, Lorite et al. 2003), Nizozemí (Westhoff & Den Held 1969, van ?t Veer et al. in Stortelder et al. 1999: 13&ndash;40), Německa (Müller in Oberdorfer 1993b: 135&ndash;277, Rennwald 2000, Hilbig in Schubert et al. 2001: 172&ndash;176, Dengler & Wollert in Berg et al. 2004: 380&ndash;410), Dánska (Lawesson 2004), Polska (Matuszkiewicz 2007), Slovenska (Jarolímek & Zaliberová in Valachovič 2001: 21&ndash;49), Švýcarska (Moor 1958), Rakouska (Mucina in Mucina et al. 1993: 203&ndash;251), Maďarska (Borhidi 2003), Ukrajiny (Solomaha 2008) a Baškortostánu (Korotkov et al. 1991, Jamalov et al. 2004). Mimo Evropu není tato vegetace zatím známa.</p><p class=zalomeni>Někteří autoři rozlišují vedle svazu <i>Senecionion fluviatilis</i> ještě samostatný svaz <i>Convolvulion sepium </i>(= <i>Calystegion sepium</i>), který zahrnuje společenstva druhů se širší ekologickou amplitudou, zatímco svaz <i>Senecionion fluviatilis</i> vymezují výskytem specializovaných druhů, např. <i>Cucubalus baccifer</i>, <i>Cuscuta europaea</i> a <i>Senecio sarracenicus</i> (Jamalov et al. 2004, Matuszkiewicz 2007). Členění na více svazů, z nichž každý zahrnuje stanovištně a geograficky příbuzná společenstva, prosazuje i Passarge (1976). Takto vymezené svazy jsou však floristicky slabě diferencovány, a proto se v našem zpracování přidržujeme širšího pojetí jediného svazu. Navíc jméno <i>Calystegion sepium </i>Tüxen 1947 není pro tuto vegetaci použitelné, protože jediná validně popsaná asociace v originální diagnóze tohoto svazu (<i>Petasito hybridi-Aegopodietum podagrariae </i>Tüxen 1947) zahrnuje devětsilová společenstva (Tüxen 1947), a proto je jméno svazu <i>Calystegion sepium </i>Tüxen 1947 synonymem jména svazu <i>Petasition hybridi </i>Sillinger 1933. Pojetí jediného svazu je přijato i ve většině evropských přehledů vegetace (např. Rennwald 2000, Hilbig in Schubert et al. 2001: 172&ndash;176, Jarolímek & Zaliberová in Valachovič 2001: 21&ndash;49, Borhidi 2003). V některých přehledech (např. Rennwald 2000, Hilbig in Schubert et al. 2001: 172&ndash;176) je do svazu <i>Senecionion fluviatilis</i> zahrnována i vegetace nesečených nebo jen nepravidelně sečených vlhkých vysokobylinných luk. S porosty svazu <i>Senecionion fluviatilis</i> mají tyto louky společné velké množství vlhkomilných druhů s širokou ekologickou amplitudou, vyznačují se však výskytem mnoha lučních druhů a naopak absencí nitrofilních širokolistých bylin a lián. Proto vegetaci vysokobylinných zaplavovaných luk řadíme do třídy <i>Molinio-Arrhenatheretea</i> a svazu <i>Deschampsion cespitosae </i>(Hájková et al. in Chytrý 2007: 165&ndash;280).</p><p class=zalomeni>V dosavadním přehledu vegetace České republiky (Hejný in Moravec et al. 1995: 144&ndash;151) bylo do svazu <i>Senecionion fluviatilis</i> zahrnuto pět rostlinných společenstev. Toto pojetí bylo z větší části převzato z prvního syntetického zpracování vegetace svazu <i>Senecionion fluviatilis</i> v České republice (Kopecký 1985b) a nebylo dosud revidováno. Analýza snímkového materiálu této vegetace z České republiky však ukázala, že rozlišování asociací <i>Fallopio-Cucubaletum bacciferi</i> Passarge 1976, <i>Aristolochio-Cucubaletum bacciferi</i> (Kopecký 1965) Passarge 1976 a <i>Cuscuto europaeae-Calystegietum sepium</i> Tüxen ex Lohmeyer 1953 nemá opodstatnění, neboť se sice liší pokryvností jednotlivých diagnostických druhů, ale floristicky jsou diferencovány jen velmi nevýrazně. Proto tyto asociace slučujeme do jediné, pro kterou přijímáme nejstarší platné jméno <i>Cuscuto europaeae-Calystegietum sepium</i>. Další uváděné společenstvo <i>Carduus crispus</i> (Kopecký 1985b, Hejný in Moravec et al. 1995: 144&ndash;151) v tomto zpracování rovněž nerozlišujeme. <i>Carduus crispus</i> má širokou ekologickou amplitudu a tvoří floristicky jen málo vyhraněné porosty. Proto jej nepovažujeme za dobrý diagnostický druh. Z našeho území je tato vegetace sice doložena fytocenologickými snímky, ty jsou však velmi heterogenní. Oproti předchozímu přehledu vegetace České republiky (Hejný in Moravec et al. 1995: 144&ndash;151) zahrnujeme do svazu <i>Senecionion fluviatilis</i> i některá společenstva s dominancí neofytů, a to <i>Calystegio sepium-Impatientetum glanduliferae </i>a <i>Sicyo angulatae-Echinocystietum lobatae</i>. Porosty s převahou neofytu <i>Rudbeckia laciniata</i>, vyskytující se zejména v nivách vodních toků a podle celkového druhového složení rovněž přiřaditelné ke svazu <i>Senecionion fluviatilis</i>, ponecháváme bez formální klasifikace kvůli nedostatku fytocenologických snímků.
XDB;;;Svaz <i>Petasition hybridi</i> zahrnuje převážně primární nelesní devětsilovou vegetaci osídlující úzké nivy malých vodních toků i menších řek. Přirozeně nitrofilní a vlhkomilná společenstva rostou na živinami bohatších humózních půdách s větším podílem štěrku a písku. Půdy jsou vlhké až mokré, sycené podzemní vodou nebo dočasně i zaplavované. Porosty se vyvíjejí i na štěrkových náplavech uprostřed toků. Nejhojnější jsou v submontánním až montánním stupni, ale vzácně zasahují i do stupně supramontánního a vyšších poloh stupně kolinního. Nelesní charakter vegetace je udržován mechanickými účinky proudící vody při vyšších průtocích. Kromě přirozených stanovišť se devětsilové nivy často vytvářejí také na člověkem narušených stanovištích, např. podél regulovaných vodních toků. Mohou se však vyvíjet i na neobhospodařovaných vlhkých loukách nebo podél vlhkých silničních krajnic. Antropogenní charakter mají zpravidla stanoviště v nižších polohách.</p><p class=zalomeni>V porostech se uplatňují jako dominanty různé druhy devětsilů. Nejčastěji jde o <i>Petasites hybridus</i> a vzácně o <i>P. kablikianus</i>. Místy se uplatňuje i <i>P. albus</i>, který je však typický spíše pro vegetaci pramenišť a subalpínské vysokobylinné nivy. Druhové složení vegetace svazu <i>Petasition hybridi </i>se mění především v závislosti na nadmořské výšce. Je ale značně závislé i na kontaktní vegetaci a na míře ovlivnění stanoviště člověkem (Mucina in Mucina et al. 1993: 203&ndash;251, Jarolímek et al. 2002). V nižších polohách se v návaznosti na odlesněnou krajinu hojněji uplatňují vlhkomilné luční druhy, nejčastěji např. <i>Cirsium oleraceum</i> a <i>Filipendula ulmaria</i>, nitrofilní druhy <i>Aegopodium podagraria</i>, <i>Anthriscus.sylvestris</i>, <i>Chaerophyllum.aromaticum</i>, <i>Galium.aparine</i> a <i>Urtica.dioica</i>, případně ruderální druhy jako <i>Arctium lappa </i>a <i>Artemisia vulgaris</i>. S nadmořskou výškou přibývá druhů mezofilních listnatých lesů (např. <i>Festuca.gigantea</i>, <i>Impatiens.noli.tangere</i> a <i>Senecio.nemorensis </i>agg.) a druhů lesních pramenišť (např. <i>Caltha.palustris</i>, <i>Equisetum.sylvaticum . Geum.rivale</i>). V nejvyšších polohách může být vegetace devětsilových niv obohacena o druhy subalpínské vysokobylinné vegetace svazu <i>Adenostylion.alliariae</i>.</p><p class=zalomeni>Vegetace svazu má přibližně středoevropský areál s přesahy na Balkán. Je vázána převážně na Alpy, Karpaty a hercynská pohoří. Je udávána (někdy v rámci svazu <i>Aegopodion podagrariae</i>) např. z Německa (Müller in Oberdorfer 1993b: 135&ndash;277, Pott 1995, Hilbig in Schubert et al. 2001: 172&ndash;184), Rakouska (Mucina in Mucina et al. 1993: 203&ndash;251), Polska (Matuszkiewicz 2007), Slovenska (Jarolímek et al. 2002, Kliment & Jarolímek 2002), Maďarska (Borhidi 2003) a Rumunska (Coldea 1991, Sanda et al. 1999).</p><p class=zalomeni>Syntaxonomické postavení svazu <i>Petasition hybridi </i>je nejednoznačné. Je to způsobeno především azonálním charakterem výskytu porostů ve velkém rozpětí nadmořských výšek, ale také nevyrovnanou druhovou skladbou, ovlivněnou kontaktní vegetací a často i antropickým narušením stanovišť. Zpravidla je tento svaz řazen na základě přítomnosti mnoha nitrofilních a synantropních druhů do třídy <i>Galio-Urticetea</i> (Mucina in Mucina et al. 1993: 203&ndash;251, Hejný in Moravec et al. 1995: 144&ndash;151, Pott 1995), případně <i>Artemisietea vulgaris</i> (Sanda et al. 1999). Němečtí autoři jej většinou nerozlišují vůbec a devětsilovou vegetaci řadí do svazu <i>Aegopodion podagrariae </i>(Müller in Oberdorfer 1993b: 135&ndash;277, Pott 1995, Hilbig in Schubert et al. 2001: 172&ndash;184, Rennwald 2000). Naopak Koska (in Berg et al. 2004: 196&ndash;224) ji řadí do svazu <i>Filipendulo ulmariae-Petasition hybridi </i>Br.-Bl. ex Duvigneaud 1949 a třídy <i>Phragmito-Magno-Caricetea</i>, což však v horských oblastech střední Evropy nemá žádnou oporu ve floristickém složení porostů. S ohledem na přirozený charakter stanovišť bývá svaz <i>Petasition hybridi </i>řazen i do třídy subalpínské vysokobylinné vegetace <i>Mulgedio-Aconitetea</i> (Kliment & Jarolímek 1995, Jarolímek et al. 2002). Vzhledem k absenci druhů subalpínských vysokobylinných niv v našich devětsilových porostech a antropogennímu ovlivnění mnoha porostů se v tomto přehledu přikláníme k zařazení svazu <i>Petasition hybridi</i> do třídy <i>Galio-Urticetea</i>. Na rozdíl od předchozího přehledu české vegetace (Hejný in Moravec et al. 1995: 144&ndash;151) však do tohoto svazu nezařazujeme asociace <i>Petasitetum albi </i>Zlatník 1928 a <i>Chaerophylletum cicutariae </i>Zlatník 1928, které v našem pojetí patří do tříd <i>Mulgedio-Aconitetea </i>a <i>Montio-Cardaminetea</i>.
XDC;;;Svaz <i>Impatienti-Stachyion </i>zahrnuje nitrofilní bylinnou vegetaci polostinných lesních lemů, světlin a pasek, která se vyskytuje od nížin až po horní hranici lesa. Ráz společenstev udávají vysoké dvouděložné vytrvalé byliny (např. <i>Atropa bella-donna. Campanula trachelium. Senecio nemorensis </i>agg. a<i> Stachys sylvatica</i>), statné jednoleté byliny (např. <i>Galeopsis speciosa </i>a <i>Impatiens noli-tangere</i>), nízké jednoleté až vytrvalé byliny (např. <i>Circaea alpina </i>a <i>Geranium robertianum</i>) a vysoké širokolisté trávy (např. <i>Brachypodium sylvaticum. Festuca gigantea . Hordelymus europaeus</i>). Podle zastoupení těchto skupin druhů se porosty vzájemně dosti liší strukturou (jde o porosty širokolistých bylin i trav) i výškou, která se pohybuje od 30 cm do téměř 2 m.</p><p class=zalomeni>Výše uvedené druhy jsou pravidelně doprovázeny běžnými druhy nitrofilních lemů (např. <i>Aegopodium podagraria. Alliaria petiolata </i>a <i>Anthriscus sylvestris</i>) a v některých porostech i druhy hájového podrostu (např. <i>Mercurialis perennis . Viola reichenbachiana</i>), pasek (např. <i>Rubus</i> spp. a <i>Senecio nemorensis </i>agg.), případně též některými druhy subalpínské vysokobylinné vegetace (např. <i>Cicerbita alpina</i>), pramenišť (např. <i>Chrysosplenium alternifolium</i>) nebo druhy luk a květnatých lemů (např. <i>Clinopodium vulgare </i>a <i>Veronica chamaedrys</i>). Časté jsou i mladé dřeviny. Naopak i v porostech na antropogenních stanovištích zpravidla chybějí rumištní druhy, jinak běžné ve většině ostatních společenstev třídy <i>Galio-Urticetea</i>.</p><p class=zalomeni>Diagnostické druhy této vegetace se většinou vyskytují jako součást lesního podrostu, tam však zpravidla přežívají jen vegetativně a ekologické optimum nacházejí na okrajích nebo v těsné blízkosti lesa a na narušených místech, kde dominují a vytvářejí nápadná společenstva. V nejjednodušším případě vznikají porosty přímo z náhle prosvětleného lesního podrostu, ale mohou se vyvíjet i pozvolnější sukcesí z nesečených trávníků nebo z některých společenstev jednoletých plevelů. Druhy této vegetace většinou vyžadují mírně suché až vlhké půdy, které nikdy nevysychají na delší dobu, jsou většinou dobře provzdušněné, humifikované a dobře zásobené živinami, zejména dusíkem a fosforem. Jsou dosti citlivé vůči seči, pastvě a sešlapu, a proto chybějí v otevřené krajině, ale i na většině polostinných biotopů v sídlech, kde jsou omezovány letním přesycháním půdy a zejména častými disturbancemi. Proto vegetace tohoto svazu mimo bezprostřední dosah lesního prostředí často chybí; na takových místech ji zastupuje například vegetace svazu <i>Geo urbani-Alliarion petiolatae</i>.</p><p class=zalomeni>Porosty svazu <i>Impatienti-Stachyion </i>se vyskytují v polostinných lemech vnějších lesních okrajů a v různě vzniklých porostních mezerách uvnitř lesa. Některé z nich jsou stálejší, např. lemy skal, sutí, pramenišť, strží, okraje lesních cest a potoků; jiné rychle zarůstají, zejména paseky a světliny po padlých stromech. Tato stanoviště jsou podobná stanovištím vegetace třídy <i>Epilobietea angustifolii</i>, ale ve srovnání s nimi jsou stinnější, vlhčí a bohatší živinami. Mimo les pak tato vegetace tvoří lemy mezofilních křovin a náletových porostů dřevin, okrajů stromových výsadeb v parcích a na starých hřbitovech, vzácněji zarůstá i luční meze, opuštěné vlhčí lomy, náspy tratí a zbořeniště budov. V bezlesí je často vázána na kamenité, rychle se humifikující substráty a na vyšší, vlhčí polohy. Je udržována silnými, ale řídkými disturbancemi v odstupu několika let, k jakým dochází např. při přibližování dřeva v lese, při pohybu suti nebo při rozrytí půdy zvěří. Některé porosty, např. v lesních lemech, však existují i desítky let bez patrného managementu.</p><p class=zalomeni>Historicky má tento svaz základ ve vegetaci přirozeně disturbovaných míst v lese, jako jsou polomy, jednotlivé vývraty, světliny v rozpadových stadiích lesního podrostu a jednorázově přepasená nebo zvěří rozdupaná místa na světlinách. Většina dnešních porostů však vznikla sekundárně, zejména v souvislosti s lesní těžbou a budováním lesních cest.</p><p class=zalomeni>Široký areál svazu se zhruba kryje s rozšířením vlhkých, živinami bohatých širokolistých opadavých lesů v Evropě a přilehlých částech Asie. Vegetace tohoto svazu je rozšířena od Pyrenejského poloostrova (Rivas-Martínez et al. 2001) po Britské ostrovy (Rodwell et al. 2000), Skandinávii (Dier&szlig;en 1996), Polsko (Matuszkiewicz 2007), Ukrajinu (Solomaha 2008), Balkán (Redžić 2007) a dále zasahuje do vlhčích oblastí severního Turecka a severního Íránu (Sádlo, nepubl.) a patrně i na Kavkaz.</p><p class=zalomeni>Některá společenstva svazu <i>Impatienti-Stachyion </i>byla dosud často chápána jako součást vegetace pasek a řazena do třídy <i>Epilobietea angustifolii</i>. V jejím rámci byla kladena zejména do svazu <i>Atropion bellae-donnae </i>(např. Dengler et al. 2007). V našem pojetí takovému hodnocení brání převaha nitrofilních lemových druhů nad pasekovými acidofilními druhy, jako je <i>Senecio sylvaticus</i>. Jiná společenstva byla někdy přiřazována k antropogenní lemové vegetaci svazu <i>Geo urbani-Alliarion petiolatae</i>, v němž však téměř chybějí vlhkomilné druhy přirozených stanovišť, jako je <i>Circaea lutetiana</i>.</p><p class=zalomeni>Dosti vzácně se v teplejších oblastech České republiky vyskytují porosty, v nichž dominuje vysoká vytrvalá bylina <i>Sisymbrium strictissimum</i>, zavlečená z jižní Evropy. Obdobné společenstvo je ve vegetačních přehledech okolních zemí nejčastěji označováno jako asociace <i>Sisymbrietum strictissimi</i> Brandes in Mucina et al. 1993 a řazeno do svazu <i>Aegopodion podagrariae</i>. Porosty z našeho území se však svým druhovým složením i vazbou na sušší lesní lemy na kamenitých humózních půdách podobají spíše asociaci <i>Urtico dioicae-Parietarietum officinalis</i>, proto je řadíme do svazu <i>Impatienti-Stachyion</i>. Jejich syntaxonomickému vymezení však prozatím brání nedostatek snímkového materiálu.
XDD;;;Do svazu <i>Geo-Alliarion</i> jsou řazena relativně teplomilná nitrofilní společenstva s převahou jednoletých až krátkověkých vytrvalých druhů, např. <i>Alliaria petiolata. Chaerophyllum temulum</i>, <i>Chelidonium majus. Galeopsis tetrahit </i>s. l.,<i> Galium aparine</i>, <i>Geum urbanum . Lapsana communis</i>. Z jednoletých druhů jsou často přítomny ozimé jednoletky (např. <i>Anthriscus cerefolium. Bromus sterilis. Galium aparine</i>, <i>Geranium robertianum . Torilis japonica</i>), které klíčí na podzim, zimu přetrvávají ve vegetativní fázi a již brzy na jaře tvoří vyvinuté porosty. S menší pokryvností se pravidelně vyskytují také některé vytrvalé nitrofilní byliny (např. <i>Aegopodium podagraria. Anthriscus sylvestris. Artemisia vulgaris. Ballota nigra . Lamium album</i>) a trávy (např. <i>Arrhenatherum elatius. Dactylis glomerata . Elytrigia repens</i>).</p><p class=zalomeni>Společenstva svazu se vyvíjejí jak na polopřirozených, tak na antropogenních ruderálních stanovištích. Nejčastěji se vyskytují ve formě lemových porostů, mohou však růst i na rozsáhlých plochách. Nacházejí se při okrajích listnatých lesů a křovin (často v lemech akátin nebo porostů s <i>Lycium barbarum. Sambucus nigra . Syringa vulgaris</i>), na světlinách v ruderalizovaných příměstských lesích, v parcích a na hřbitovech, v zanedbaných zahradách, na březích vodních toků ovlivněných lidskou činností, rumištích a zbořeništích, při patách zdí a plotů. Jde o stanoviště, která jsou většinou polostinná, na čerstvě vlhkých až vysychavých kyprých půdách, většinou dobře zásobených živinami, hlavně dusíkem.</p><p class=zalomeni>Především na antropicky ovlivněných stanovištích v lidských sídlech a jejich okolí v této vegetaci rostou vedle převládajících původních druhů také některé druhy pro naši flóru nepůvodní. Jsou to především archeofyty (<i>Ballota nigra. Chelidonium majus. Lamium album. Lapsana communis. Viola odorata </i>aj.), často sem však proniká i invazní neofyt netýkavka malokvětá (<i>Impatiens parviflora</i>), která může převládnout a tvořit monodominantní porosty.</p><p class=zalomeni>Společenstva svazu <i>Geo-Alliarion</i> tvoří iniciální sukcesní stadia na vlhkostně příznivých, mezických stanovištích. Dominantní druhy jsou většinou konkurenčně slabé až středně silné rostliny (většinou CR stratégové), které jsou v sukcesi často nahrazovány konkurenčně silnějšími C stratégy (např. <i>Aegopodium podagraria. Anthriscus sylvestris. Arrhenatherum elatius. Artemisia vulgaris. Ballota nigra. Elytrigia repens . Lamium album</i>). Existence společenstev svazu <i>Geo-Alliarion</i> je podmíněna občasným mechanickým narušováním stanoviště, čímž jsou tyto statné vytrvalé druhy omezovány. Při omezení disturbancí se naopak tyto druhy šíří a porosty se mění v různé typy vytrvalé ruderální vegetace. Na vlhčích půdách na antropicky málo ovlivněných březích vodních toků vznikají nejčastěji porosty přechodné k přirozené vegetaci svazů <i>Impatienti noli-tangere-Stachyion sylvaticae</i>, <i>Senecionion fluviatilis</i> nebo <i>Petasition hybridi</i>, na vlhkých antropogenních půdách vývoj směřuje ke svazu <i>Aegopodion podagrariae</i> a na sušších půdách výslunnějších stanovišť k bylinné vegetaci tříd <i>Artemisietea vulgaris </i>a <i>Festuco-Brometea </i>nebo ke křovinám a lesu.</p><p class=zalomeni>Vegetace svazu <i>Geo-Alliarion</i> se původně v krajině vyskytovala na různých nepravidelně narušovaných stanovištích, například na patách suťových kuželů, okrajích mezofilních lesů, křovin a pasek, podél stezek zvěře nebo na narušovaných březích vodních toků. Byla to většinou mírně osluněná a čerstvě vlhká až vysychavá otevřená stanoviště. Při šíření druhů typických pro tento svaz je důležitá zoochorie. Mezi druhy rozšiřující se na srsti nebo s blátem na nohou zvířat patří např. <i>Anthriscus cerefolium. Chaerophyllum temulum. Galium aparine. Geum urbanum . Torilis japonica </i>(Lhotská et al. 1987). Díky adaptaci na místa s obnažovaným půdním povrchem se společenstva svazu <i>Geo-Alliarion</i> postupně rozšířila na obdobná stanoviště vznikající činností člověka, a to přímo v lidských sídlech nebo jejich okolí. Porosty se vyvíjejí především na dusíkem silně obohacených půdách, a mohou tak plnit asanační funkci (Hejný et al. 1979). V parcích, zahradách, sadech a na hřbitovech se často vyvíjejí na rozsáhlých plochách, kde jsou jako plevelné porosty nežádoucí.</p><p class=zalomeni>Svaz <i>Geo-Alliarion</i> je rozšířen v celé temperátní zóně Evropy a zasahuje i do submediteránní oblasti. Nejrozšířenější asociací v Evropě je <i>Alliario petiolatae-Chaerophylletum temuli</i>. V České republice se vegetace tohoto svazu vyskytuje hlavně v teplých a mírně teplých pahorkatinách, vzácnější je v podhorských oblastech. Hojněji se s ní lze setkat především v oblastech s výskytem bazických hornin (Hejný et al. 1979).</p><p class=zalomeni>Do svazu <i>Geo-Alliarion</i> řadíme u nás asociace <i>Alliario petiolatae-Chaerophylletum temuli. Torilidetum japonicae . Anthriscetum trichospermae</i>. První dvě se vyvíjejí v létě, zatímco <i>Anthriscetum trichospermae</i> je relativně vzácné jarní společenstvo. V předchozím přehledu rostlinných společenstev České republiky (Hejný in Moravec et al. 1995: 144&ndash;151) byly do svazu <i>Geo-Alliarion</i> řazeny ještě asociace <i>Epilobio montani-Geranietum robertiani</i> Lohmeyer ex Görs et Müller 1969 a <i>Cephalarietum pilosae </i>Tüxen ex Oberdorfer 1957. Prvně zmíněnou asociaci řadíme na základě druhového složení, ekologických nároků a charakteru rozšíření do svazu <i>Impatienti noli-tangere-Stachyion sylvaticae</i>, podobně jako v přehledech vegetace Rakouska, Slovenska nebo Maďarska (Mucina in Mucina et al. 1993: 203&ndash;251, Jarolímek et al. 1997, Borhidi 2003). Výskyt asociace <i>Cephalarietum pilosae</i> není na našem území doložen fytocenologickými snímky, známé jsou jen vzácné výskyty druhu <i>Virga pilosa</i> v různých ruderálních společenstvech.</p><p class=zalomeni>Někdy jsou do svazu <i>Geo-Alliarion </i>řazena i další společenstva. Častěji jsou to v okolních zemích například asociace <i>Chaerophyllo-Geranietum lucidi</i> Oberdorfer ex Korneck 1974, <i>Anthrisco-Asperugetum procumbentis</i> Passarge 1978, <i>Urtico-Cruciatetum laevipedis</i> Dierschke 1974, <i>Lactuco-Anthriscetum caucalidis</i> Mucina et Zaliberová 1986, <i>Alliario petiolatae-Cynoglossetum germanici</i> Géhu et al. 1972, <i>Euphorbietum strictae</i> (Oberdorfer in Oberdorfer et al. 1967) Müller ex Mucina 1993 a <i>Physalidetum alkekengi</i> Kaiser 1926, které se u nás buď nevyskytují, nebo jsou velmi vzácné, případně přehlížené a nedostatečně doložené fytocenologickými snímky.
XDE;;;Svaz <i>Aegopodion podagrariae</i> zahrnuje mezofilní ruderální a polopřirozenou vegetaci s převahou víceletých druhů. Jde převážně o širokolisté byliny vyžadující větší půdní a vzdušnou vlhkost. Často dominují nebo se s větší pokryvností vyskytují statné hemikryptofytní byliny z čeledi <i>Apiaceae</i> (např. <i>Aegopodium podagraria. Anthriscus nitida. A. sylvestris. Chaerophyllum aromaticum. C. aureum. C. bulbosum </i>a <i>Heracleum sphondylium</i>), doprovázené dalšími širokolistými bylinami (např. <i>Chelidonium majus. Geranium pratense. Geum urbanum. Lamium album. L. maculatum. Rumex obtusifolius . Urtica dioica</i>) a trávami (např. <i>Alopecurus pratensis. Arrhenatherum elatius. Dactylis glomerata. Elytrigia repens. Poa pratensis</i> s. l. a <i>P. trivialis</i>). Jednoleté a dvouleté druhy jsou zastoupeny spíše vzácně a s menší pokryvností (např. <i>Galeopsis tetrahit </i>s. l.); výjimkou je hojné poléhavé <i>Galium aparine</i>.</p><p class=zalomeni>Většina vytrvalých druhů tvořících vegetaci svazu <i>Aegopodion podagrariae </i>patří mezi tzv. C stratégy, tj. druhy se značnou konkurenční schopností. Jsou to převážně statné rostliny s bohatě vyvinutým kořenovým systémem a schopností vegetativního rozrůstání, často zároveň s dobrou schopností generativního šíření (např. <i>Aegopodium podagraria. Anthriscus nitida. A. sylvestris. Chaerophyllum aromaticum. C. aureum. Elytrigia repens. Heracleum sphondylium . Urtica dioica</i>). Většina těchto druhů představuje tzv. expanzivní apofyty, tj. původní (autochtonní) druhy, které se šíří z přirozených stanovišť na náhradní antropogenní stanoviště (Holub & Jirásek 1967, Kopecký 1984b, P. Pyšek et al. 2003a). V přirozené, člověkem málo ovlivněné krajině se společenstva těchto druhů vyvíjela především v lemech podél vodních toků, v pobřežních houštinách nebo v lemech mezofilních lesů a křovin. Některé z expanzivních apofytů rostou i v zapojených lesích na živinami bohatých půdách, např. <i>Aegopodium podagraria. Anthriscus nitida</i> nebo <i>Urtica dioica</i>. Přirozená stanoviště bývala pravidelně silně narušována v souvislosti s erozně-akumulačními procesy a rostliny musely být na tento disturbanční režim adaptovány. Právě díky schopnosti rychlé regenerace po narušení a intenzivnímu šíření tyto druhy expandovaly i na člověkem ovlivněná stanoviště přímo v lidských sídlech a jejich okolí. Taková stanoviště jsou vystavena častému a intenzivnímu narušovaní porostů a obnažování půdního povrchu, což poskytuje vhodné podmínky pro šíření uvedených druhů. Podobně jako v přirozené krajině se i v sídlech tato vegetace vyskytuje především ve formě lemových porostů, na příhodných místech však porůstá i rozsáhlé plochy. Vyvíjí se například podél cest, v silničních příkopech, opuštěných zahradách, sadech, parcích, na hřbitovech, pustých místech kolem hospodářských budov, podél zdí, na skládkách, ruderalizovaných březích vodních nádrží a potoků. Tato společenstva se někdy označují jako antropogenní deriváty přirozených společenstev (Kopecký & Hejný 1992). Často vznikají z raně sukcesních nitrofilních společenstev svazu <i>Geo urbani-Alliarion petiolatae</i>, na která navazují během sukcesního vývoje. Nepůvodní druhy se ve většině společenstev svazu <i>Aegopodion podagrariae</i> uplatňují jen málo s výjimkou některých hojných archeofytů, jako je <i>Arrhenatherum elatius. Chelidonium majus. Cirsium arvense. Convolvulus arvensis . Lamium album</i>. Do svazu ale řadíme i porosty s dominantními druhy některých neofytů, které jsou na našem území hojně rozšířeny a dokumentovany fytocenologickými snímky (asociace <i>Oenothero biennis-Helianthetum tuberosi. Urtico dioicae-Heracleetum mantegazziani. Asteretum lanceolati</i> a <i>Reynoutrietum japonicae</i>).</p><p class=zalomeni>Stanoviště mohou být osluněná, ale i silně zastíněná. Půdy jsou svěží, vlhké nebo mírně vysychavé, většinou hlinité až hlinitopísčité. Společenstva osídlují ale i ulehlé a mělké antropogenní substráty, kde jsou některé druhy schopné kořenit jen velmi mělce (např. <i>Anthriscus nitida. A. sylvestris</i>, <i>Galium aparine. Geum urbanum . Glechoma hederacea</i>), nebo naopak tyto půdy silně prokořeňují (např. <i>Chaerophyllum aromaticum</i>; Kopecký & Hejný 1971).</p><p class=zalomeni>Společenstva svazu <i>Aegopodion podagrariae</i> jsou značně náročná na živiny a osídlují především půdy s velkým obsahem přístupného dusíku. Porosty vytvářejí velké množství biomasy a jsou druhově středně bohaté. Druhově bohatší snímky pocházejí ze zarůstajících luk. Struktura porostů je u většiny společenstev svazu podobná: jde o zapojenou vegetaci s převažujícím zastoupením jednoho konkurenčně silného druhu, který udává ráz porostů. V porostech lze zpravidla rozlišit dvě vrstvy; v horní vrstvě je zastoupen dominantní druh doprovázený dalšími statnými širokolistými bylinami a trávami, zatímco ve spodní vrstvě se pod silným zápojem vyskytují druhy, které sice snášejí zástin, ale většinou nekvetou (např. <i>Chelidonium majus. Geum urbanum. Glechoma hederacea. Ranunculus repens . Taraxacum </i>sect.<i> Ruderalia</i>). Přestože jsou půdy většinou vlhké, mechové patro se pro nedostatek světla nebo vlivem mechanického narušování půdního povrchu vyvíjí jen zřídka. Fenologické optimum má tato vegetace od června do srpna, kdy kvetou a plodí dominantní druhy.</p><p class=zalomeni>Společenstva svazu <i>Aegopodion podagrariae</i> mají v současné kulturní krajině tendenci šířit se na člověkem vytvořených stanovištích. Umožňuje jim to jednak dobrá adaptace kořenových systémů na různé mechanické a fyzikální vlastnosti antropogenních substrátů, jednak schopnost rychlé regenerace i po silném mechanickém narušení. K jejich expanzivnímu šíření značně přispívá i současná eutrofizace krajiny. Některé expanzivní druhy (např. <i>Aegopodium podagraria. Anthriscus sylvestris </i>nebo<i> Urtica dioica</i>) hojně pronikají z antropogenních stanovišť do lučních společenstev, zvláště pokud jsou louky přehnojeny nebo nejsou pravidelně sečeny, a snižují tak jejich hospodářskou hodnotu (Hejný et al. 1979). Rozsáhlé porosty této vegetace rostoucí podél silnic ztěžují údržbu krajnic. Současně však mohou na silničních náspech nebo v terénních zářezech omezovat erozi půdy. Pravidelnou sečí lze dominantní druhy omezovat v generativním šíření a alespoň částečně i ve vegetativním rozrůstání.</p><p class=zalomeni> Svaz <i>Aegopodion podagrariae</i> je rozšířen v celé temperátní Evropě a některé dominantní druhy zasahují až na Ural a jižní Sibiř (např. <i>Aegopodium podagraria</i> a <i>Chaerophyllum aromaticum</i>; Meusel et al. 1978). Vyskytuje se především ve srážkově bohatších územích a směrem na jih je více vázán na horské oblasti. V submontánním až montánním stupni jde o nejrozšířenější typ ruderální vegetace (Mucina in Mucina et al. 1993: 203&ndash;251), často se zde však nachází i na přirozených stanovištích.</p><p class=zalomeni>V České republice rozlišujeme ve svazu <i>Aegopodion podagrariae </i>celkem šest asociací, které jsou definovány především na základě dominance jednotlivých druhů apofytů. Často se vyskytují přechodné porosty na kontaktu s jinou vegetací, zejména společenstvy ostatních svazů třídy<i> Galio-Urticetea</i> nebo loukami třídy <i>Molinio-Arrhenatheretea</i>.</p><p class=zalomeni>V závislosti na nadmořské výšce lze rozlišit společenstva chladnějších a vlhčích podhorských a horských poloh (asociace <i>Chaerophylletum aurei</i> a <i>Anthrisco nitidae-Aegopodietum podagrariae</i>) a společenstva vyskytující se hojně i v nižších polohách, především v pahorkatinách (<i>Symphyto officinalis-Anthriscetum sylvestris. Chaerophylletum aromatici </i>a <i>Elytrigio repentis-Aegopodietum podagrariae</i>). Zde jsou často vázána na zastíněná a relativně vlhká místa. Asociace <i>Chaerophylletum bulbosi</i> zahrnuje v rámci svazu nejteplomilnější vegetaci, rozšířenou hlavně v nížinách a teplejších pahorkatinách, kde se nachází především v údolích větších řek. Kromě variability podél gradientu nadmořské výšky lze na území České republiky sledovat také fytogeografickou vikarizaci některých společenstev danou rozšířením jednotlivých dominant. Ve východní polovině státu je poměrně hojná kontinentální asociace <i>Chaerophylletum aromatici</i>, zatímco pouze na západě se vyskytuje oceánická asociace <i>Chaerophylletum aurei</i>.</p><p class=zalomeni>V předchozím přehledu vegetace České republiky (Hejný in Moravec et al. 1995: 144&ndash;151) byly do svazu <i>Aegopodion podagrariae</i> řazeny ještě asociace <i>Aegopodio-Menthetum longifoliae</i> Hilbig 1972 a <i>Rumici-Chenopodietum</i> Oberdorfer 1957. Výskyt první z nich uvádí Hejný (in Moravec et al. 1995: 144&ndash;151) z jihočeských rybničních pánví, podhůří Orlických hor a Rožnovska na Moravě. Fytocenologickými snímky je z našeho území však doložena jen vzácně, například z Bílých Karpat (Hájek 1998). Pravděpodobně jde o silněji ruderalizované porosty asociace <i>Junco inflexi-Menthetum longifoliae </i>Lohmeyer ex Oberdorfer 1957 ze svazu <i>Calthion palustris</i>, ve kterých se uplatňují druhy svazu <i>Aegopodion.podagrariae</i>. Z okolních zemí je <i>Aegopodio-Menthetum</i> udáváno například z Německa (Hilbig 1972, Hilbig in Schubert et al. 2001: 172&ndash;184), Rakouska (Holzner et al. 1978, Mucina in Mucina et al. 1993: 203&ndash;251) a ze Slovenska (Jarolímek et al. 1997). Asociaci <i>Rumici-Chenopodietum</i> Oberdorfer 1957 chápeme v rámci variability asociace <i>Urtico urentis-Chenopodietum boni-henrici</i> ze svazu <i>Arction lappae</i>.</p><p class=zalomeni>Jelikož svaz <i>Aegopodion podagrariae</i> představuje ústřední svaz třídy <i>Galio-Urticetea</i>, přiřadili jsme do něj víceméně arbitrárně také porosty s dominujícími invazními neofyty <i>Aster.novi-belgii </i>s. l., <i>Heracleum mantegazzianum. Helianthus tuberosus. Reynoutria japonica. R. sachalinensis . R. &times;bohemica</i>. V podhorských a horských oblastech v pohraničí se u nás vzácně vyskytují porosty s dominantním rdesnem mnohoklasým (<i>Persicaria polystachya</i>), které pochází z Himálaje a u nás zplaňuje jako okrasná rostlina z parků a zahrad (Chrtek sen. in Hejný et al. 1990: 310&ndash;368). Fyziognomicky se podobají porostům křídlatek. Byly zjištěny např. v Králíkách, Kynžvartu a v okolí Libavé (Sádlo, nepubl.), pro nedostatek fytocenologických snímků je však nerozlišujeme jako samostatnou asociaci.
XDF;;;Svaz <i>Rumicion alpini</i> zahrnuje nitrofilní vysokobylinné porosty montánních až alpínských poloh. Jde o vegetaci antropozoogenního původu, jejíž vznik je na počátku zpravidla podmíněn sešlapem, spojeným s výrazným přísunem živin, zejména fosforu a dusíku. To spolu s nadbytkem vláhy umožňuje rozvoj porostů s dominujícími statnými bylinami, zejména šťovíkem alpským (<i>Rumex.alpinus</i>), případně také merlíkem všedobrem (<i>Chenopodium bonus-henricus</i>) a všedobrem horským (<i>Imperatoria ostruthium</i>). V nich se vedle nitrofilních druhů tříd <i>Galio-Urticetea</i> a <i>Molinio-Arrhenatheretea</i> uplatňují druhy horských vysokobylinných niv třídy <i>Mulgedio-Aconitetea</i> a druhy přirozených pobřežních společenstev devětsilových niv svazu <i>Petasition hybridi</i>. V porostech se vyskytují také druhy z kontaktních společenstev. Počet druhů se mění v závislosti na intenzitě a době působení disturbancí nebo velikosti a poloze porostů (Kliment & Jarolímek 1995). Často jde o druhově chudé monodominantní porosty. Mechové patro je většinou vyvinuto jen slabě.</p><p class=zalomeni>Nitrofilní vysokobylinná vegetace roste v horách nejčastěji na místech bývalých stávanišť dobytka na horských pastvinách, v okolí salaší, horských usedlostí a chat. Zpravidla jde o sníženiny, chráněná místa na svazích, horská sedla, úpatí svahů a dolní části údolí, kde dobytek hledal ochranu před nepřízní počasí a zdroj vody.</p><p class=zalomeni>Vegetace svazu <i>Rumicion alpini</i> je rozšířena ve většině středoevropských a některých jihoevropských pohořích dosahujících subalpínského stupně. V nižších hercynských pohořích střední Evropy je však její výskyt druhotný. Původní areál zahrnoval jen vysokohoří střední a jižní Evropy a kryl se s areálem dominantního šťovíku <i>Rumex alpinus</i>, případně také druhů <i>Myrrhis odorata </i>a <i>Imperatoria ostruthium</i>. V důsledku pěstování pro lékařské, veterinární i potravinářské účely byly tyto druhy zavlečeny do dalších oblastí. K nim patří i Krkonoše a Orlické hory, kam se dostaly během 16. a 17. století německými osadníky z Alp.</p><p class=zalomeni>Druhotná ruderální společenstva se šťovíkem alpským (<i>Rumex alpinus</i>) byla spolu s jeho primárními porosty, které nejčastěji tvoří nitrofilní bylinné lemy podél horských toků (Kliment & Jarolímek 1995), někdy řazena i do svazu <i>Adenostylion alliariae</i> (Aichinger 1933, Stuchlikowa 1967) nebo do svazu <i>Rumicion alpini</i> (Klika & Hadač 1944, Holub et al. 1967, Karner & Mucina in Mucina et al. 1993: 468&ndash;505) v rámci třídy <i>Mulgedio-Aconitetea</i>. Tato klasifikace odrážela přítomnost některých druhů přirozené subalpínské vysokobylinné vegetace. Naopak kvůli sekundárnímu původu a přítomnosti ruderálních a nitrofilních druhů je tato vegetace často řazena i do tříd ruderální vegetace, a to buď <i>Artemisietea vulgaris</i> (Pott 1995), nebo <i>Galio-Urticetea</i> (Kopecký 1969, Kopecký & Hejný 1971, Hadač 1982, Coldea 1991, Hejný in Moravec et al. 1995: 144&ndash;151, Sanda et al. 1999, Rennwald 2000, Matuszkiewicz 2007, Solomaha 2008). K tomuto pojetí se přikláníme i zde, mimo jiné i kvůli neofytnímu původu druhů <i>Imperatoria ostruthium. Myrrhis odorata </i>a <i>Rumex alpinus</i>, které byly do našich hor patrně zavlečeny během německé kolonizace (Kopecký 1973a,b).</p><p class=zalomeni>Hadač (1982) udává z Krkonoš kromě zde přijaté asociace <i>Rumicetum alpini </i>také několik dalších asociací, které řadí do svazu <i>Rumicion alpini</i>. Jde o porosty, v nichž dominují druhy <i>Imperatoria ostruthium</i> a <i>Myrrhis odorata</i>, řazené do asociací <i>Imperatorietum ostruthii</i> Gutte 1972 a <i>Urtico-Myrrhetum odoratae</i> Hadač 1982. Uvedené druhy však mají jen zřídka velkou pokryvnost a nejsou příliš silnými dominantami; v souladu s tím mají dostupné fytocenologické snímky poměrně různorodou druhovou skladbu. Proto tato společenstva v našem přehledu nerozlišujeme. V alpínském stupni Alp <i>Imperatoria ostruthium</i> vytváří porosty řazené do asociace <i>Peucedanetum ostruthii</i> Rübel 1911 (Karner & Mucina in Grabherr & Mucina 1993: 468&ndash;505), které však s našimi porosty nejsou totožné.</p><p class=zalomeni>Do svazu <i>Rumicion alpini</i> patrně náležejí i porosty opuštěných pastvin s dominantním <i>Veratrum album</i> subsp. <i>lobelianum</i>, které se vyskytují v nejvyšších polohách hřebene Javorníků na slovenské i moravské straně. Druhotné bezlesí na hřebenech vzniklo v důsledku valašské kolonizace a pastvy, která zde probíhala zhruba od 16. století do poloviny 20. století (Pavelka & Baletka 2001). Podobné porosty byly popsány jako asociace <i>Poo chaixii-Veratretum lobeliani</i> Kornaś et Medwecka-Kornaś 1967 z polského pohoří Górce (Kornaś & Medwecka-Kornaś 1967), kde také rostou na opuštěných hřebenových pastvinách. Obdobná vegetace je známa i z rumunských Karpat jako asociace <i>Veratretum albi</i> (Puşcaru et al. 1956) Buia et al. 1962, kterou Sanda et al. (1999) také řadí do svazu <i>Rumicion alpini</i>. Stanovištěm tohoto společenstva jsou především mělké a mírně vlhké svahové sníženiny, severní svahy nebo okraje větších polan na kontaktu s lesem. Charakteristická je pravděpodobně i déle vytrvávající sněhová pokrývka. Jak <i>Rumicetum alpini</i>, tak porosty s <i>Veratrum album </i>subsp. <i>lobelianum </i>v Javornících vykazují velkou stabilitu i půl století po ukončení pastvy.
XEA;;;Svaz zahrnuje iniciální společenstva narušovaných stanovišť s nízkými hemikryptofyty (např. <i>Agrostis capillaris </i>a <i>Avenella flexuosa</i>), expanzními vysokými trávami, jako jsou třtiny (<i>Calamagrostis</i> spp.), a pronikajícími druhy pokročilejších vývojových stadií (např. <i>Rubus idaeus</i>). Mnohé dosud popsané asociace tohoto svazu byly vymezeny jen na základě dominance jednoho druhu a představují málo stabilní sukcesní stadia. Vegetace svazu je vázána na minerálně chudé geologické podklady; pouze asociace <i>Digitali-Senecionetum ovati</i> a částečně i <i>Rubo idaei-Calamagrostietum arundinaceae </i>se někdy vyskytují i na půdách živinami bohatších. Tento svaz se vyskytuje od nížin až po horní hranici lesa, ale optimum má ve středních nadmořských výškách. V nížinách se nacházejí hlavně asociace <i>Senecioni-Epilobietum angustifolii</i> a <i>Pteridietum aquilini</i> jako náhradní vegetace oligotrofnějších typů dubohabřin, acidofilních doubrav, borů a smrkových či borových kultur. V pahorkatinách a podhůří je počet asociací větší; vyskytují se tam zejména <i>Digitali purpureae-Epilobietum angustifolii</i>, <i>Digitali-Senecionetum ovati. Rubo idaei-Calamagrostietum arundinaceae </i>a <i>Gymnocarpio dryopteridis-Athyrietum filicis-feminae</i>. Pro horské polohy je příznačný velmi hojný výskyt asociace <i>Junco effusi-Calamagrostietum villosae</i>.</p><p class=zalomeni>Svaz <i>Atropion bellae-donnae </i>Aichinger 1933 zahrnuje v originálním popise jedinou asociaci, <i>Atropo bellae-donnae.Epilobietum angustifolii</i> Aichinger 1933, která odpovídá svazu <i>Fragarion vescae</i>, tedy oligotrofní až mírně nitrofilní vegetaci. Dosud běžné používání jména svazu <i>Atropion bellae-donnae </i>Aichinger 1933 pro vegetaci nitrofilní je tedy chybné, a proto navrhujeme prohlásit toto jméno za <i>nomen ambiguum</i>.</p><p class=zalomeni>V předchozím přehledu rostlinných společenstev České republiky (Hejný & Moravec in Moravec et al. 1995: 129&ndash;132) byly v rámci svazu <i>Rumici-Avenellion flexuosae</i> rozlišeny tři další asociace, které v našem zpracování této třídy neakceptujeme. Trávníky světlin v acidofilních doubravách byly popsány jako <i>Myrtillo-Avenelletum flexuosae</i> (Schlüter 1966) Passarge 1984 a <i>Avenello-Molinietum coeruleae</i> Passarge 1984. Nad druhy disturbovaných lesů však v nich převažují druhy svazů <i>Nardo strictae-Juncion squarrosi</i> a <i>Genisto pilosae-Vaccinion</i>, a proto tato společenstva přiřazujeme ke třídě <i>Calluno-Ulicetea</i>. Mezofilní pasekové křoviny krušiny olšové na stanovištích acidofilních bučin označované jako <i>Calamagrostio villosae-Franguletum</i> Passarge 1973 řadíme vzhledem k dřevinné dominantě ke třídě <i>Rhamno-Prunetea</i>.
